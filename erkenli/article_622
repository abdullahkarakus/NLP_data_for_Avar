Манасалда гIагарлъухъ 26 ноябралдаги халат бахъинабуна «Платон» системаялде данде жидерго акция юк баччулел автомобилазул бетIергьабаз. Гьеб байбихьаралдаса лъугьана кIиго анкь. Протесталъул гIахьалчагIи рази гьечIо 25 ноябралда Россиялъул Пачалихъияб Думаялъул депутат Ризван Къурбановас гьабураб лъазабиялдаса. Шоферзабаз акция гьоркьоб къотIизабунин, жидеца гьезул суалги тIубазабунин, лъазабун буго депутатас журналистазда. Акцияни кибин жидеца чIезе толеб, 26 ноябралда гьезда цадахъ акциялда гIахьаллъизе Хасавюрталдасаги рачIанин жидер пиша цоялин, бицана юк баччулез ЭР-ялъе.