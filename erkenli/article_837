Дагъистаналъул талъиялъ ва жамгIияталъ унго-унгояб кIудияб байрамалде буссинабуна Дербенталъе 2000 сон тIубай. Интернеталда жидерго пикраби загьир гьарулез абулеб буго, гьеб республикаялъул имиджалъе цIакъ лъикIаб хIужжа кколин. Гьединаб пикруялда цо рахъалъан разилъулел рукIаниги, нижер радиоялъе комментариял гьарурал экспертаз кIвар буссинабулеб буго хасго республикаялъул хIакъимзабазеги бокьулел батIи-батIиял юбилеязул, байрамазул тадбиразул цогидаб рахъалда бугеб хIакъикъаталде.              