 ЦIали-къалиялъул цIалиги лъугIун,Къали хутIун буго хайирго гьечIеб,Лъай-май босулеца лъайги жибго тун,Майгун цадахъ бичун босула диплом.  Ххвел-кIеч гьабулеца ххвелцин жибго тун,КIечалда къокълъизе гьабула хIалтIи,Иман-яхI бугезцин иманги реххун,ЯхI гьабун хIехьола гьаб хIалихьалъи.  Дунял-гIаламалъул, дунялги биххун,ГIалам данделъила гIарасаталда,ГIамал-хасиятал цереги рахъун,Хасият жибго тун, цIала гIамалал.  Огь, нилъ дуниялалъ гуккун толел куц,ЧIилди-гъилдиялде руссине гьарун,Я гьаб чIилдиялъул, я гъилдиялъул,Гъаримал нилъее щолареб пайда.  ПайдахайиралъеахираталъеНилъ кинго толаро напсалъ халтизеХалимав Бетергьан гурхичонаниБетер гьечел хатал рукун руго нилъ 