Гажамалда хъвараб имам Шамилилгун ккараб гьаб лъугьа-бахъиналъул бицен батана Тинди росулъ. Гьаниса нилъеда лъикбихьула магарулазда гьоркьоб букараб адаб-хъатир. Магарул миллат бикьизабиялда тад халтулел галимзабазе жаваблъунги ккола гьаб хъвай-хъвагай. Магарул мац Ганди-гурухъ Габдурахман Данияловас билълъанхъизабунилан бицарал чагазда цехезе бегьуланилъеца – гьаб хъвай-хъвагайги гьес тамун гьабураб жойищилан? Гьелдалъун нилъеда бихьулеб буго болмац ХХ-б гасруялдаго кинабго магаруллъиялда киназего гаммаб жамгияб алатлъун букараблъи. Гурони щайзе Тиндиса чиясе къваригараб 1854-леб соналъ магарул мацалда гьаб жо хъвазе. Гьеб соналъ Имам Шамил унев вукана Гуржиялъе (Цинандариса гуржиязул гиназазул хъизамал хъамиялдалъун хадуб машгьурлъараб чабхъен гьабизе). Унаго нухта Тиндив рещтарав гьесухъе рачана галимзаби ва жамагатчаги, кудияв Имамасе адаб гьабизе. Гьебго къоялъ рокъов щун хадуб хъвараб бицен буго гьаниб гъоркьехун кьолеб хъвай-хъвагай. Тиндиса бахарчи Усайилав Къарахъа Мухамадтагьирица рехсолев вуго Бусайилав хисабалда. Амма гьеб росулъ ругел биценазда рекъон, гьесул цар букана Усайилав. Гьев хун хадув гьесул инсул гьавун вуго цоги вас ва гьесдаги инсуца лъун буго Усайилав абун цар. Гьевги чвана 1930-л соназда. Жеги гьанивго рехсолев Дибирасулав ккола Тиндиса чи.   Ла хавла ва ла къуввата илла биЛлагь. Дун рокъове щун хадуб,дица хъвана имам Шамилил нижеда гьабураб гьаб калам. Ниж ана – дунги, Дибирасулавги, Усайиласул Мухамадги – жакъа имамасда таде, гьезие гьоболлъи гьабизе бокьун. Кодоб квенгун нижеца имамасда таде рачине изнуги талаб гьабуна. Имам Шамилги гьесул наибзабиги рещтун рукана нижер росдада цебе бугеб Гъассилахъ абулеб колода. Кванан хадуб, дица имамасда абуна: «Гьав Мухамадил вас ккола дов Аргъванив шагьидлъарав тиндисев Усайилав», – абун. Гьеб мехалъ имамас, таде вахъун, цидасан нижер кверал росана. Гьанже годор рукаян абуна.  «Мухамад, дуеги дур хъизамалъеги дица баркала кьола ва лъияб дуга гьабуна. Нужее Аллагьас лъиялдаса жазаги гьабеги, гъодинав бахарчи гезе гьавиялъухъ, рагъулъ, тушманасдаса щибго беркъачого жиндир рух бичарав ва тушбабазе кудияб ками ккезе гьабурав. Гьес босана камилаб гъазават. Гьев нужее ахираталда ватила бахарав гадин. Дица гьесие бахарчиясул царги кьуна. Гьединго нужер багвалазул, тиндадерил лъиял бахарзал дир бода рукана: Галуч-Мухаммад, Денгал Мухаммад. Гьев Галуч-Мухаммадицаги Ичичали ккараб рагъда бихьизе гьабуна бахарчилъи. Гьединал лъимал хьихьарал нужер эбел-инсуе Махшаралъул къоялъ дир кумек букина. Иншаллагьу тагала.Гьанже нужеца нужерго мурад бицине изну буго», – ян абуна имамас. Цинги нижеца гьикъана: «Дур къадру борхаяв, хурматияв имам! Гьаб кудияб аскар гьаниса эхеде рехиялъе щиб мурад бугеб?» – абун. Имамас жаваб гьабуна: «Нилъер магаруллъи, лъараглъи ва чачанлъи гурелги, нилъее къваригун буго нилъеда сверухъ ругел улкаби капурлъиялъул лагълъиялдаса эркен гьаризе ва жидерго ихтияраб улка гуцизе. Гьеб букине гьабизе баццадаб аварагасул шаригат цунараб улкалъун. Цо хан, цо лагъ гьечого нилъер кинабго халкъ, жиндир ихтияраб букине. Гьаб дир боги Гуржиялъе унеб буго, гьазул бетерги дир вас Гъазимухаммад гьавуна дица».  Гьеб мехалъ нижеца абуна: «Гьеб гуржиязул циккараб улка гьечищ, дуца гажамалдаса яги турказул добаса кумек щай талаб гьабичеб?» – абун. Имамас абуна: «Нилъее щивго чиясул кумек хажатаб гьечо. Нилъерго халкъалъ кинабго рагъуе хажатаб жо гьабула. Нилъее кумек жив бетергьанав Аллагьасул бугони гола. Аварагас кколеб ислам – Аллагьасул дин – ханзабазул кумекалдалъун билълъине гьабичо. Жив, Аллагьасул кумекалдалъун билълъине гьабуна. Нужер букинарищ Аллагьасдие квегъун кьураб аскар?» Гьеб мехалъ Мухаммадица гьикъана: «Чан азар чи ватила гьаб аскаралда?» – абун. Имамас хекко жаваб кьуна ва дагьаб тун букана, сангар бухъулеб къоялъ аварагасул ганаб батила абун. Цинги имамасе бокьана хабар къокълъизабизе. Хадуб нижеца гьикъана: «Гьанже нижее амру гьабизе бугищ?» –абун. Имамас абуна: «Нужеца нужер лъималазда ва нужер голилазда абе нужерго Усайилав гадинав лъугьайин. Бахарчиясул хвел гьечин, я дуниялалда, я ахираталда». Нижеца квералги росана, нижги нахъ руссана. 1270/1854 соналъул роол авалаб гуж. 