                  Жиде-жидер хIалтIабазда ругел гIолохъаби рукIа, ригьалде рахарал хараби рукIа, гьеб хIалтIи гьабизе рачIана цояз цоял хисун. Цо моцIрол болжалалда жаниб мажгиталъе кьучI лъуна, къадал эхетана. Росдал администрациялъги кумек гьабуна гьеб ишалъе. Амма цIакъго ракI бохула, тIелал гьарун школалъул цIалдохъаби, яслиялъул гьитIичал, эбел-инсул квералги ккун рачIунел рихьидал. Балеб бугеб мажгиталда гIагарда рукъ букIиналъ, дие гьелъ цIакъ асар гьабула ва магIу кквезе кIоларо мадугьалихъ ругел руччабаздаги. ГIисинал лъималаз гьенибе босун бачIуна жидецаго бакIарараб гIарац, мажгит ва мадраса базе бокьун бугинги абун. Цо моцIида жаниб 100 лъимералъ жидецаго данде гьабураб гIарац кьуна гьенибе. Росдал «Радуга» яслиялъул кIиго къукъаялъ бачIана гIарац, школалъул цIалдохъабазги гьабуна гIахьаллъи.    