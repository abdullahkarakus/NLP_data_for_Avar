- Росасда гьоркьор хIеренго рукIа.  Гьесда цебе берцинаб ретIел ретIе. ХIалтIуде унел ратичIони, къоялъ пижама-халгIаталъулъ хьвадуге. - Сахаватлъиялъги берцинаб гIамалалъги рос асир гьавулей хIалимай лъадуе хIинкъизе бакI гьечIо гьев цогиялъ «викъиялда». - Рос рокъове вачIиндал, гьесде тIаделъуге. Гьев те хIухьбахъи гьабизе. - «Мун сундул ургъалида?» - абун гьикъуге росасда. - ГIемерал гогьдаруге, гьаб къваригIун бугин, доб къваригIун бугин. Бугелде рецц гьабун рукIа. - Дудаго ва росасда гьоркьор ругел масъалабазул бицунге. Росасда гIайиб бугониги, гьев лъиениги какуге. - Якьадгун хIеренго ва гьуинго йикIа. Цинги росги вукIина гьединго дур эбелгун. - Исламалда рос-чIужуялда тIадал шурутIал лъазаре. - Рос рокъове вачIиндал, гьесие нуцIа рагье, урхъун йикIараблъи бихьизе. Недегьго гьиме ва къвал бай. - Рокъоб рацIцIалъи чIезабе. - Росасда мун берцинав, лъикIав, цIодорав вугин абе. - Росасул гIагарлъиялъухъе телефоналъ кIалъай, гьоболлъухъе а ва нужехъего ахIе. - Рокъоса гIебеде гIиси-бикъинаб хIалтIи гьабеян гьаре ва гьабун хадуб баркала кье, рецц-бакъ гьабе.  - Росас бицунелъухъ гIенекке. Гьелда тIасан суалал кье, интерес ва гIинтIамун букIин бичIчIизе. - Гьес гьабулеб ишалъе рецц-бакъ ва кIвараб кумек гьабе. - РакI-ракIалъ баркала кье кванихъги рукъалъухъги. Гьеб чIезабиги кIудияб иш буго. - Росасда ццин бахъун йигони, «дун дуде ццидахун йиго», - ян абуге, «дуца дир ракI хвезабуна», - ян абе. - Нужеего бокьун бугеб жо битIун абе, гьабдай, добдаян васвасдизе тIамичIого. - ЦIакъго лъикIаб букIина лъадуца жиндиргоялдаса цIикIкIун росасул эбел-инсул адаб-хIурмат гьабизе жигар бахъани ва цо кинаб бугониги ракIбакъвай ккани, жиндиргояздаса бахчун, росасул эбел-инсуда гьеб бицани. - ГIиси-бикъинаб жо сабаблъун питна багъаруге. - Йоххун йикIа, махсаро-хочI гьабе, амма гIурхъи лъай. - ГIакъилай лъади састун чIела ццин бахъарав рос ахIдон ва хьандон вахъинегIан, цинги гьев сасараб мехалъ кIалъала гьев гIодове виччазавизе ва ракIбатизабизе. - Россабазе мутIигIлъиялдалъун лъудби мустахIикълъула реццалъе ва хIурматалъе МухIаммад аварагас ﷺ абун буго: «Бигьа гьабе, захIмат гьабуге, роххизаре, нахъе цуге!», - ян (Бухари).