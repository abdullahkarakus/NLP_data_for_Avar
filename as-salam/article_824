Бичасул аварагас ﷺ абуна: – ЧIужугIаданалъе мутIигIлъиялда жаниб пашманлъи буго. – Рохел буго жиндирго гIайиб бихьун цогиязул гъалатIал рихьиялдаса машгъуллъарав чиясе. – Рохел буго жиндир гIумру халатав ва гIамал берцинав чиясе. – Муъминчиясул мугъ (живго) цIунарав вуго, исламалъул хIакъалдалъун хутIун. – КъотIи тIубай налъи буго. – ГIадамаздаса ватIаго чIеялъулъ хвасарлъи буго. – Кьибил гъваридго унеб жо буго. – Ханзабазул тIаса лъугьин гьезул ханлъи цIунулеб жо буго. – Квералда тIад буго гьелъ босараб жо нахъе кьезегIан. – Берккей хIакъаб буго. – Унго-унгояб бечелъи буго Аллагьас кьуралда гIей гьабун чIей. – Унго-унгояб пакъирлъи буго кьуралда разилъунгутIи. – Питна кьижун букIуна, гьеб борчIизабурасе Аллагьасул нагIана буго. – ЛъикIал пишабаз цIунула хвалилъ ахир мекъи ккеялдаса. – Бокьараб рухIчIаголъиялъе гьабураб кумекалъухъ кири буго. – ГIагарав ккола рокьа-хинлъиялъ гIагар гьавурав, насаб рикIкIадасеб батаниги. – Дуца абе, дица иман лъунин Аллагьасда, цинги диналъул нухда витIунги чIа. – Лъимал дагь рукIин кIиго бечелъиялъул цояб буго. – Дуца хIакъаб рагIи абе, кигIан гьеб кьогIаб батаниги.  Дагьаб нигIмат жиндихъ щукру гьабун бажарулеб лъикIаб буго, кIолареб гIемералдаса. – Бугелда разилъи буго лъугIулареб хазина. – Цин бухье, цинги таваккал тIаме.  