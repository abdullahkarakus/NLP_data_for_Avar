Дагъистаналъул муфти, шайих АхIмад-афандиясухъе щвезе МахIачхъалаялде рачIун рукIана Свердлов областалъул, Красноярск краялъул ва Кабардино-Балкария республикаялъул муфтиял. Диниял церехъабаз бицана хIежалъул суалазул, тIабигIат берцин гьабиялъул ва тIолалго бусурбаби ахIана вацлъи цIуниялде. Гьалбадерица абуна жал битIахъе хIайранлъун рукIунин Дагъистаналъул муфтияс гьабулебщинаб хIалтIи бихьун. Гьединго гьез АхIмад-афандие баркала загьир гьабуна хIежалде ине чIорого путевкаби кьуралъухъги.    