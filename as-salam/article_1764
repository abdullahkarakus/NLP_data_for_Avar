Байбихьана гIелму цIализе Гьолокьа Мамадибирихъ. Гьев накълулъун хадуб, ХIажимухIаммад ана Лъахъа ХIамзат-афандихъе, загьирияб гIелмуялъул устар накълулъанин, лъихъе дарсал росизе хьвадилевин абун цIехезе. ХIамзат-афандияс малъун буго гьесда ДатунатIаса ГIумарил МухIаммадихъе айин, гьесул ладунияб гIелму бугин абун. Гьединго ХIажимухIаммад дарсал росизе хьвадана Гъогъолъа ГIабдулкъадирихъе, ДатунатIаса МухIаммадрасулихъе, ГIуриса ГIабдулхIамидихъе. ХIажимухIаммадил лъикIаб гьоркьоблъи букIана доб заманалда вукIарав ГьоцIалъа гIалим ХIажиясул МухIаммадилгун, Хьаргабиса ГьитIинав ТIалхIатилгун, ХIамзатилгун. ХIажимухIаммад нилъедаса ватIалъана араб соналъул 9-абилеб декабралъул арбагI къоялъ. Аллагьас гьев ахират лъикIаб кьун, жиндие рокьулелгун алжаналда данде гьавун ватаги. МУХIАММАД, ГЬОЛОКЬ РОСУ.