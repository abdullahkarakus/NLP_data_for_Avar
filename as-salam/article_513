Татарстан республикаялъул муфти Камил-хIазрат Самигуллин ва гьеб республикаялъул бетIерасда цебе гIуцIараб культура цебетIезабиялъул фондалъул директор Нурия Хашимова рачIун рукIана Дагъистаналъул муфти АхIмад-афандиясухъе гьоболлъухъ. Гьез, Татарстаналъул бетIер Рустам Миннихановасул ва Татарстаналъул муфтияталъул цIаралдасан, Баркалаялъул кагъат кьуна Дагъистаналъул муфтиясе аварагасул ﷺ асарал Казаналде ва Болгаралде ритIаралъухъ. Татарстаналдаса гьалбадерица бицана аварагасул ﷺ асарал рихьизе гIемерав чи вачIун вукIанин ва гьеб выставкаги цIакъ берцинго анин абун.      