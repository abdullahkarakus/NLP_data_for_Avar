Гьаб макъалаялда аслияб кIвар буссинабизе бокьун буго гьаб заманалда тIибитIун бугеб вабаалъул унтиялда сверухъ нилъеца гьабулеб ургъелалъул, гьелдаса нилъее бугеб заралалда сабру гьабиялъул кинаб даража букIунебали абураб масъалаялда тIасан. Дунялалъул рокъоб къварилъи ккечIого цониги чи вукIунаро, амма гьелда сабру гьабиялъул кириялъул ва даражабазул бицун буго гIемерал хIадисазда. Балагье нилъехъго, кин хIинкъун ва бокьуларого рукIунел руго нилъ дунялалдаяли. Цоги хIадисалда буго: БетIергьанас цониги чи кIудияб даражаялде вахинавизе бокьараб заманалда гьесде тIаде къварилъаби риччала. Гьелъие нугIлъи гьабулеб буго хирияб хIадисалъги: Гьанже тIибитIараб унтиялъул аслияб гIаламатги буго чорхол цIа-кан бахин. Гьелъул хиралъиялъул хIакъалъулъ хIадисалда абулеб буго: Дагьа-макъаб унта-щокълъи тIаде бачIиналдалъун нилъ цIакъ рахIатхун лъугьуна. Гьелъул хIакъалъулъ Бичасул аварагас  абулеб буго: ХIурматиял диналъул вацал, нилъеде тIаде биччараб захIмалъиялда сабру гьабунги кьолеб даражаялъул хIисаб гьабе. Нилъее хутIула БетIергьанасул къадаралда цохIо разилъун рукIин ва тIаде бачIараб захIмалъиялда сабру гьаби. Аллагьас сабру гьабуразул даражабазе мустахIикълъаги киналго нилъ! ГIАБДУЛЛАГЬ МУХIАММАДОВ