ДРялъул муфти, шайих АхIмад-афандил гьариги къабул гьабун, гьесухъе щвезе рачIана Палестинаялдаса рачIаразул цо бутIа. Гьезда цадахъ вукIана республикаялъул бетIерасул кумекчи МухIаммад ХIажимухIаммадов ва «Инсан» фондалъул генералияв директор МухIаммадрасул МухIаммадов. Гьалбадерида гьоркьор рукIана Гъазалда тохтурзабилъун хIалтIулел рукIаралги. Шайих АхIмад-афандица БетIергьанасда гьарана Палестинаялъул ракьалъе рекъел ва батIи-батIиял бакIазде лъутизе ккарал рокъоре тIадруссиналъе Аллагьас квербакъи гьабегийилан абун. ДандчIваялъул ахиралда гьез жамагIат гьабун какги бана.  