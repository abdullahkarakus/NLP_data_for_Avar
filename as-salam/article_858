  Гьениб гIахьаллъи гьабуна росдал бегавуласул кумекчи Гъаирбек МухIаммадовичас, муфтияталъул севералъулаб округалда вугев вакил ГIизрагIил МухIаммадбасировас, Хасавюрт шагьаралъул имамасул кумекчи ГIали СултIановас, Хасавюрт шагьаралъул мажгиталъул имам МухIаммадгIариф Дарбишевас, районалъул росабазул имамзабаз. Данделъиялда газеталъе подписка гьабурал чагIазда гьоркьоб можоро рехун бергьаразе кьуна шапакъатал ва казияталда рахъарал суал-жавабазда гьоркьоб гьабураб конкурсалда бергьаразе кьуна грамотабигун гIарцулал шапакъатал.  КIалъазе вахъарав ГIизраил МухIаммадбасировас бицана «Ас-салам» казияталъул хиралъиялъул. Районалъул имам Шамил Назировас школалъул директорзабазе кьуна цадахъ рекъон хIалтIи гьабуралъухъ баркала загьир гьабурал кагътал. Мажлисалъе ахир лъуна гIаммаб дугIа гьабиялдалъун. 