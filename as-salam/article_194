Северияб Кавказалъул бусурбабазул координациялъулаб централъе кьучI лъуралдаса 25 сон тIубаялда бан тIобитIараб гIелмиябгун практикияб конференциялда гIахьаллъи гьабуна ДРялъул муфти, шайих АхIмад-афандицаги. Тадбир тIобитIана Грозный шагьаралда ва гьединго гьелда гIахьаллъи гьабуна СКФОялъул муфтияз, власталъул вакилзабаз, лъай кьеялъул идарабазул нухмалъулез, диниялгун жамгIиял хIаракатчагIаз.