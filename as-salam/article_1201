ЛъикIалдалъун амру гьаби ва квешалдаса нахъчIвай буго МухIаммадил умматалда хасаб гIамал, гьеб цогидал аварагзабазул умматазе букIинчIо. ТIадегIанав Аллагьас  Къуръаналда баян гьабулеб буго лъикIалдалъун амру гьаби ва квешалдаса нахъчIвай бусурбабазда тIадаб иш букIин (магIна): «Алу-ГIимран», 104 аят). Хадусел аятазда буго: - абун (сура «Алу-ГIимран», 110 аят). Гьединаб хиралъи буго лъикIаб-квешаб цогидазда малъун, гьел кантIизариялъулъ. Гьебги буго БетIергьанас  МухӀаммад  хира гьавун вижарав вукIиналъ, гьесул  умматги тIокI гьарун букIиналъ. Амру-нагью гьабизеги ккола гIадалъ тIил кьабураб кинниги гуреб, дандияс къабул гьабуледухъ берцинго, рекъараб заман ва бакI халгьабун. ГIали-асхIабас абун буго бищун хирияб жигьад кколин лъикIалдалъун амру гьаби ва квешалдаса нахъе чIвайилан. ЧIухIизе ва хъачIлъизе бегьуларо нилъеда лъикIабги квешабги малъулеб бугони. Гьеб гьабизе тIадаб бугебго гIадин, нилъеца къабул гьабизеги ккола.