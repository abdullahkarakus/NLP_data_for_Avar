Муфтияталъул рухIияб лъай кьеялъул Хьаргаби районалда бугеб отделалъул нухмалъулев Шамил ХIажиев ва росдал имам ГIумархIажи ГIумархIажиев щвана Хьаргаби росдал №2 школалде. Гьенир гьел дандчIвана школалъул цIалдохъабигун. КIалъазе рахъараз бицана иман, ислам, ихIсан щиб кколебали ва мехтизарулел жалазул бугеб заралалъулги гьеб хIарамаб букIиналъулги бицун гьабуна лъикIаб вагIзаги.