Лъимал цIуниялъул халкъазда гьоркьосеб байрамалъул къоялъ «Инсан» фондалъ лъималазе гIуцIана байрам. Гьебги тIобитIана МахIачхъалаялда бугеб «Дракон» паркалда. Гьеб къоялъ паркалда данделъун рукIана фондалъул къайимлъиялда ругел лъимал ва гьезул умумул, кинавниги 300-гIанасев чи. Лъималаз рахъана суратал, балагьана аниматоразул церерахъиналъухъ, гьаруна батIи-батIиял хIаял.  Байрам тIобитIиялъе спонсорлъи гьабураб «Гамбит» рестораналъ  кваназеги гьаруна гьел.