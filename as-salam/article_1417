ЛъикIал чагIигун цадахъ ккедал, асар гьабулеб вагIзаялъухъ гIенеккидал, хвел-хоб ракIалде щун яги жаназа нухда тIобитIулелъул ва гьелда релълъарал диниял ишал ракIалде щведал, гIемерго сабаб ккола Аллагь ракIалде щвезе ва Гьев рехсезе. ХIисаб гьабураб мехалъ, устарас тIадкъараб жо тIубазабулелъулги (гьебги гIибадат ккеларищха) Аллагь ракIалде щола. Аллагьас насиб гьабеги гьединаб гъира киназего!
 Къойил кIалал кквеялъ гIибадаталъе жигар бахъулаан, амма исламиял тохтурзабаз абуна лъабмоцIил кIалал хутIун, хутIарал моцIазул щибаб къоялъ кIалал кквезе лъикIаб гьечIин, хасго ригьалде рахарал чагIазе. Гьединлъидал гьанже какал ран, чIумал цIалун вукIуна.
 ГIемераб шукру гьабиялъ. Мажлисазде гIемер хьвадун, гьенир гьарулел вагIзанасихIатаз кутакаб гъира бижизабула гIибадат гьабизе. ГIелмиял тIахьал гIемер цIалидал гIибадаталъе гъираги цIикIкIуна. ГIемер Аллагь рехсеялъ, Аллагьасул рахIму-цIобалъул бициналъ ва Аварагасул ﷺ тарих цIалиялъ. Мунагь гьабиялдалъун бичIчIула напсалъул загIиплъи, мукъсанлъи. Гьеб мехалъ бичIчIула Аллагьасде ﷻ  бугеб кутакаб хIажалъиги. Мунагь гьабун хадуб гьеб чуризелъун лъикIлъи гьабизеги лъикIаб бугелъул. РекъечIеб гIамал зигьирлъидал намуслъун лъугьуна ва Аллагьасе ﷻ гьабулеб гIибадаталда тIадчIейги гьабула.
 Лъикlаб ва бигьаяб, бечедаб варахlатаб заман лъугlулеб букlин бичlчIун, гьелъ цlакъ хlинкъизавун, диналъе квербакъизе, гlелму цlализе тlамулев вуго. Нилъер хlалбихьиялъе кьураб заман хехго лъугlулеб буго, гьабураб лъикlлъиги дагьаб гурони батулеб гьечlо. Жакъайищ, метерищ бачlинебали лъалареб хваликьа хlинкъунги вуго, гьелдаса хадуб тlокlалъ нилъ гьанире лъикlлъи гьабизе риччаларелъул. Ахираталъул даимаб рукъ хвезабиялда хlинкъун вуго.
 Унти тIаде бачIиндал Аллагь ﷻ  ракIалде цIикIкIун щола. ТIадегIанас ﷻ инсанасе кьун ругелщинал нигIматал гIеларищ Гьесие ﷻ гIибадат гьабиялъе!? Ахират ракӀалде щвеялъ.
 ЛъагIалида жаниб шайихасухъе бухьараб цо сапаралъ лъагIалица Аллагьасе гIибадат гьабизе шавкъ бижизабула. ЛъикIал гIамалал гьариялъ ва гIадамазе мунпагIатавлъун вукIиналъ. ЛъикIал гIамалал гьариялъ ва гIадамазе мунпагIатавлъун вукIиналъ.
