  ХIайбуллагьица хIалтIи байбихьана «Аллагьасул рокъоб гIибадаталъе ресал рокъор рукIунездаса лъикIал рукIине ккола», - ян абурал, рахIимуЛлагь ГIабдулгьафурил МухIаммадил рагIабиги кьочIое росун. ЖамагIаталда дандрана мажгит жаниса цIигьабун къачIаялъул суалал. Гьедин байбихьараб хIалтIуца хIасилги кьуна. Киназулго кумекалдалъун гьаруна гIезегIан хIалтIаби. Къуръан цIалиялъул дарсазде байбихьилалде щуго-анцIго минуталъ цебе, рахIимуЛлагь КъурамухIаммад-хIажиясул «Бусурманчияс гьаризе кколел адабал» абураб тIехьалдаса лъималазда малъула имамас адабал. Гьединго гьел адабаздаса пайда босула какде рачIарал чIахIиязги. «Рогьалил как мажгиталда» абураб имамасул ахIиялъе жаваб гьабиги лъугьана жамагIат-какде рачIунезул къадар цIикIкIиналъе сабаблъун. ГIумар ГIумаров, Къородисезул кьотIа росу