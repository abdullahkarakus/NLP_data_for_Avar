  Мароккоялъул фотболалъул рахъалъ тIаса бищараб командаялда хIалей спортсменка НухIайла Бензина, дунялалъул чемпионаталда хIалаго, ккана тIад хIижабгун футбол хIарай тIоцеесей бусурбанай гIаданлъун. Футболалъул рахъалъ руччабазул чемпионат унеб буго ЦIияб Зеландиялдагун Австралиялда. Гьеб халат бахъине буго 20-абилеб августалде щвезегIан. Цебе ФИФАялъ гьукъун букIана къецазда бетIералда кIазгун цере рахъине. Гьелъие гIиллалъунги бихьизабулеб букIана гьелъ квалквал гьабулеб букIиналдаго цадахъ, жагъаллъи ккезе рес букIинги, ай дандиялъ кверги бан, кIаз цIани, горбое яги бетIералъе зарал ккезе бегьулин абун. Амма 2014 соналда гьеб гIурхъичIваялдаса инкар гьабуна ва гьанже бокьарай гIаданалъе рес буго ботIрода кIазгун футбол хIазе. ФИФАялъ гьабураб гьединаб хIукму бугониги, хIижабгун футбол хIазе гьукъун буго Франциялда. Гьезул тIаса бищураб командаялдайин абуни хIалей йиго Мароккоялдаса анлъго футболистка.  