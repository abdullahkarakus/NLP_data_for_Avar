- Как бухьунеб мехалъ кIиябго квер кIиябго гIиналде борхиялъул таъвил буго – Аллагьасул лъай гIадамасул лъаялда релълъараб гьечIин абураб магIна.  - РукугI гьабиялъул таъвил – дир черх хIелула Аллагьасе.  - СамигIаллагьиялъул таъвил – дир рукугIги дир суждаги рагIула ва бихьула дун вижарав Аллагьасда.  - Суждаялде иналъул таъвил – дун гьаб ракьалдасан вижарав вугин абураб магIна.  - Эхеде ворхиялъул таъвил – Дуца дун, Аллагь, ракьалдаса вахъине гьавунин абураб магIна.  - КIиабилеб суждаялъул таъвил – нахъеги ракьалде руссине ругин абураб магIна. - КIиабизе рорхиялъул таъвил – къиямасеб къоялъ ракьалдаса рахъине руго абураб магIна.  - ГIодов вукIараб мехалъ квегIаб хIетIе бегун лъеялъул, кваранаб бахъун чIезабиялъул таъвил – дица батIулаб жо гIодобе рехулин, хIакъаб бахъун чIезабулин абураб магIна.  - АттахIиятуялда гIодов вукIиналъул таъвил – дир Аллагьасде хьул лъола дида гурхIиялда, мунагьал чуриялда абураб магIна.  - Салам кьеялъул таъвил – нуж Аллагьас хвасар гьареги къиямасеб къоялъ, дунги хIинкъихьулалда вугин абураб магIна.