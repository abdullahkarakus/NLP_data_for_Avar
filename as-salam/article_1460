Октябралъул къояз нижеца васасе ригьин гьабуна. Гьебги тIобитIана МухIаммадил хIаракаталдалъун росулъ гIуцIараб «Радость» лагералда. МахIачхъалаялда ругел залаздаса нахъе ккараб щибго букIинчIо гьениб. Ниж хIикмалъун хутIана лагералда рукIа-рахъиналъе чIезарун ругел шартIалги, рацIа-ракъалъиги, бихьиназул ва руччабазул хасал мажгиталги, хинаб ва цIорораб лъим жаниб чIезарурал хIажатханабиги рихьидал.  Дие ва дир гIагарлъиялъе бокьун буго, нижер ургъел бикьун, лагералъул залалда гьеб рохалилаб тадбир нухда бачине рес кьун кумек гьабурав сахаватав МухIаммадие ва гьесул хъизан-лъималазе талихIги рохелги гьаризе. Ниж гIадин Аллагьги разилъаги гьесдаса. БетIергьанас кIиябго рукъалъул лъикIабщинаб насибги гьабеги. ГIАИШАТ, ШАМИЛ РАЙОН,
КЪВАНИБ РОСУ