Германиялъул Кельн шагьаралда гIумру гьабун ругел турказ кIвараб кумек гьабула мискинал гIадамазе. «Tag der Wohnungslosen» абураб акциялда рекъон, щибаб къойилго гIадин гьез мискинзабазе кьола батIи-батIиял нигIматал жанир лъурал къучIби.  «Гьединаб кумек щварал чагIи рохулеб куц бихьидал, цIакъго гъира ккола кIвараб кумек гьабизе. ХIатта, гIемер рохиялъ, гIодулелцин камуларо. Масала, цо пуланав чияс абуна ахирисеб нухалда жинца донер-кебаб кванан букIанин анлъго моцIалъ цебе. Гьединал мисалаз ниж цIакъ разиги гьарула», - ян бицана акциялъул гIахьалчи Толга Озгюлица.  Гьедин, щибаб нухалда гьел сахаватчагIаз кваназавула 200 чи. 