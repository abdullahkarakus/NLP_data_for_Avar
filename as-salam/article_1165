Гьереси бицинги кIудиял мунагьазул цояб буго. Гьеб ккола цониги диналъ яги гIакълуялъ къабул гьабулареб къабихIаб иш. Гьереси ккола хIакъикъаталдаги гьезего гьечIеб жо бицин. Гьеб иш Бичасул аварагасул ﷺ  хIадисазда кутакалда какун буго. Муслимгун Бухарияс бицараб кьучIаб хIадисалда буго: Имам АхIмадица бицараб хIадисалда буго: «Цо чияс гьикъана, я Бичасул авараг, жужахIалъул агьлуялъул гIамал щиб кколеб? Гьес жаваб гьабуна гьереси бицин кколин абун…» Мунапикъасул лъабго гIаламат рехсараб бакIалда гьезул цояб гьереси бицин бугин абулеб буго хирияб хIадисалда. Бичасул аварагасда ﷺ гьикъанила муъминчи гьерсихъанлъун вукIунищин абун. ВукIунарин кьун буго хирияс ﷺ гьесие жаваб. Нилъеда чIвалареб, амма цогидазда, ай инсан гурел махлукъатазда чIвалеб махI бахъунеб буго гьереси бицунесул кIалдисан. Гьелъие нугIлъи гьабула гьаб хIадисалъ: «Лагъас гьереси бицараб заманалда гьесдаса малаик рикIкIалъула милалъул къадаралъ, гьесдаса бахъунеб махIцараб махIалдаса тIурун», - ян. ГIАБДУЛЛАГЬ МУХIАММАДОВ