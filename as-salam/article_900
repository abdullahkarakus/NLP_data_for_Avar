Лъабабилеб ноябралда Дагъистаналда тIобитIана диниял гIалимзабазул халкъазда гьоркьосеб конференция. Гьениб бицана гьаб заманалда хъизам цIуниялъе диналъул бугеб кIваралъул хIакъалъулъ. Гьелда гIахьаллъана РФялъул 30 регионалдаса ва СНГялъул улкабаздаса муфтиял, Дагъистаналъул пачалихъиял гIуцIабазул нухмалъулел ва жамгIиял хIаракатчагIи.  Диналъул ва хъизамалъул кIваралъул бицунел данделъаби тIоритIана ДГУялда, ДГПУялда, ДГМУялда, ДГТУялда, ДагГАУялда, ДГУНХалда.  «Гьудуллъиялъул рокъоб» тIобитIараб конференциялда гIахьаллъи гьабуна ДРялъул муфти, шайих АхIмад-афандицаги.  Гьениб бицана гьаб заманалда диналъул ва хъизамалъул бугеб кIваралъул ва букIинесеб заманалде цере лъурал масъалабазул хIакъалъулъ. 