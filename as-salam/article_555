Кье нужеца садакъа, Нужго хвасар гьаризе. ЖужахIалъул цIа свине, ЦIадул бухIи дагьлъизе.   Ятимал бесдалазе, Мискинал пакъиразе. Кье нужеца садакъа, Буголъиялда рекъон.   Алжан нужей бокьани, Кье нужеца садакъа. СиратI бахине кIвезе, ГIазабал бигьалъизе.   МахIшаралъул къояца Бигьалъи нужей щвезе. КIварабгIан гьаб ракьалда, Кье нужеца садакъа.   Аллагь разилъи щвезе, Кье нужеца садакъа. ХIабиб воххи бокьани, Кье нужеца садакъа.   Мажгитахъ, мадрасабахъ Кье нужеца садакъа. Хасго мутагIилазе, ГIемераб кье садакъа.   Нух, кьо балеб бакIалде Кье нужеца садакъа. Нужго хвараб мехалда, Кумекалъе батизе.   Бокьани боцIудалъун, Бокьани гIарцудалъун. Расги барахщичIого, Кье нужеца садакъа.   Хъизан-агьлуялдаса Балагьал рикIкIалъизе. Бичасе щукру гьабун Кье нужеца садакъа.   Нужеца кьураб бихьун Бичас нужейги кьолин. Дагьаб бугин течIого ХIалкIвараб садакъа кье.    