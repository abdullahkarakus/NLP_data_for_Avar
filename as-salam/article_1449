ХIузайфатица бицана: «Хирияв Аварагас   кIиго хIадис бицана нижее. Гьезул цояб лъугьана, гьанже дун кIиабилеб хIадисалда бицараб лъугьиналъухъ балагьун чIун вуго. Аварагас абуна: «Дин ва божилъи гIадамазул рекIелъ щулалъана. Цинги Къуръан рещтIиндал гьенисан ва аварагасул  суннаталдасан лъана гьезда гьеб», - илан. Жеги аварагас r бицана дин ва божилъи гIадамазул рекIелъа бахъизе букIиналъул хIакъалъулъ. Гьелъул асар бухIараб ругънада релълъун хутIила. Цинги кьижидал цIидасан дин ва божилъи рекIелъа ине буго. Гъоркь хутIараб жо бухIараб тIурччиялда чIедал хIатIида бахъараб пинкьалъул мисалалда букIина. Дуда бихьулищ тIомода гьеб борхулеб куц ва амма жанисан чIобогояб букIин!? БачIина къо гIадамаз даран гьабулеб, амма гьезулъ жинде божилъи гьабизе бегьулев чи ватизе гьечIо. ГIадамаз абизе буго цо пуланаб тухумалда жинда божизе бегьулев пуланав чи вугилан. РекIелъ бихьунбихьулареб мугьгIанасеб иманцин гьечIев чиясул гIакълуялдаса, вукIавахъиналдаса ва къуваталдаса гIадамал хIайранлъизе руго», - ян. Бусурбанчиясул бищун кIвар бугел тIабигIатаздасан ккола аманат, ай божилъи, ритIухълъи. Гьелдеги тIаде, аманат ккола муъминчи мунапикъасдаса ватIа вахъулеб хасиятлъун. Гьелъие нугIлъиги гьабула жеги авараглъи кьезегIанго Бичасул Расуласдеги  «Аминилан» абулаан, ай божарав, ритIухъав, ракI бацIцIадав абураб магIнаялда. Хирияв аварагас  божилъиялде кIвар кьеялде ахIана нилъ. Анас ибн Маликидасан бицана кидаго вагIза гьабулаго Аварагас  абулаанин: ЖАБИР МАЖИДОВ