Бичасул аварагас ﷺ абуна:  – Диналъул бищун хирияб варагI буго.  – Бищун хирияб садакъа пакъирав мискинасе кьураб буго, дуцаго хьихьизе  кколездасан байбихьи гьабе. – ГIадамазул бищун хириял – Аллагьасукьа бищунго цIикIкIун хIинкъарал ва гIагарлъи хурхинабулел руго. – ТалихI батана жиндие гIакълу ризкъилъун кьурав чиясе.  – Нафакъа кьеялъулъ тадбир гьаби бащдаб магIишат ккола.  – ГIадамаздехун рокьа-хинлъиялда вукIин бащдаб гIакълу ккола.  – Берцинго суал кьей бащдаб гIелму ккола.  – Аллагь Жиндир лагъасе кумекалда вуго, гьев лагъ жиндир диналъул вацасул кумекалда вугевгIан заманаялъ.  – Жагьилияб заманалъул гIадат хвезабе исламалъ берцинаблъун рикIкIараб хутIизегIан.  – Нилъеда амру гьабун буго гIадамаздехун гьезул гIакълуялъул къадаралда кIалъай абун.  – ТIадегIанав Аллагьас дун витIана жинца тIовитIулев рахIматлъун.  – Дун витIун вуго цоял къавмал тIадегIан, цогидал гIодорегIан гьаризе.  – БетIергьан Аллагьас дир умматалъе бигьа гьабуна кIочараб ва гьезда хIал гьабураб жо.  – ТIадегIанав Аллагьас хIакъаб жо лъуна ГIумарил ракIалда ва мацIалда. – БетIергьан Аллагь валагьуларо нужер чурхдузухъ яги нужер суратазухъ, Гьев валагьула нужер ракIазде.  – Аллагьасе бокьула тIадегIанал амраби. Гьесие рокьуларо гIодорегIанал ишал.  – Аллагьасе бокьула кинабниги ишалъулъ гурхIел.  – ТIадегIанав Аллагьас ризкъи рещтIинабула щивасул хIалалда рекъон.  – Дармилъ бищунго къурал ккола дунялалъухъ ахират бичарал чагIи.  – Дин буго бигьаяб жо. Гьеб захIмат гьабизе лъугьарав чи диналдаса къуна.