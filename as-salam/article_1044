Лъабго бугони, щиб бугебилан цIехедал, дин, боцIи ва нич бугин жаваб кьуна. Ункъо бугони, щибха бугебилан цIехедал, дин, боцIи, нич ва лъикIаб тIабигIат бугин абуна Лукъманица. Щуго бугониян цIехедал, дин, боцIи, нич, лъикIаб тIабигIат ва сахаватлъи бугин абуна Лукъманица васасда. Анлъгоялъул цIехедал, Лукъманица абуна: «Я, дир вас, щуго пиша гьесулъ данделъараб мехалда гьев Аллагьасукьа хIинкъарав, вацIцIадав ва цIунаравлъун вуго, Аллагьасдеги гIагаравлъун вуго, шайтIаналдасаги рикIкIалъаравлъун вуго», - ян. 