Хасаб рагъулаб операциялда гIахьаллъи гьабулел ругезул хъизамазул чагIазе Унсоколо районалда, Сергей Меликовасул цIаралдасан, тIобитIана ифтар. «АхIулгохI» мемориалияб комплексалда гIагарлъухъ тIобитIараб гьелда, гьединго, гIахьаллъи гьабуна азаргогIанасев чияс. Рагъухъабазул лъималазе сайгъаталъе кьуна велосипедал. Меликовасул цIаралдасан саламалъулаб калам гьабун кIалъана ДРялъул бетIерасул Халкъияб собраниялда вугев вакил Нюсрет ГIумаров. Ифтар тIобитIиялъейин абуни хас гьабун гьеб бакI тIаса бищиялъе гIилла букIана 184 соналъ цебе гьениб нилъер гIадамаз унго-унгояб бахIарчилъи бихьизабун букIин.  