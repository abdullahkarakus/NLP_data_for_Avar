  «Баширу» - лъикIаб, рохалилаб хабар бицунев. «Назиру» - хIинкъи кьолев. «Умию» - цIализе, хъвазе лъаларев. «Маккию» - маккаялъулав, ай Маккаялда гIумру гьабулев абураб магIнаялда. «Маданию» - мадинаялъулав. «ХIижазию» - хIижазалъулав.  «ГIарабию» - гIарабияв. «Накъию» - вацIадав. «Такъию» - такъваяв, Аллагьасукьа ﷻ хIинкъарав. «Вафию» - къотIи тIубазабулев. «Валию» - хIажатазе кумек гьабулев. «Амину» - божарав. «Муъмину» - жинда божилъи гьабурав. «Муътаману» - божарав, хиянат гьабуларев. «МустIафа» - тIаса вищарав, тIокI гьавурав. «ХIабиб» - жив вокьулев. «ТIайиб» - лъикIав. «ТIагьир» - вацIадав. «МутатIагьиру» - жинца рацIад гьарулев. «Шакир» - гьабураб лъикIлъи-ялъе мукIурав, шукру-рецц гьабулев. «Шакуру» гIемер шукру-рецц гьабулев. «ШаригIу» - шаргI лъалев. «ШафигIу» - шафагIат гьабулев. «НасихIу» - гIакълу бугев, насихIат гьабулев. «СалихIу» - лъикIлъаби гьарулев. «МуслихIу» - маслихIат гьабулев, цо жо лъикIлъизабулев. «ЗахIак» - гьумер битIарав, гьимулев. «Мубарак» - баракат бугев, тIадегIанав. «ХIамид» - рецц гьабулев. «ХIаммаду» - гIемер рецц гьабулев. «Жаваду» - сахаватав. «Карим» - хирияв, сахаватав. «ХIаким» - гьабулеб жо мухIканав, хIукму къотIулев. «ГIалим» - лъай бугев. «ХIалим» - хIелму, гурхIел бугев. «Муаяду» - Аллагьас ﷻ жив щула гьавурав. «Мухтар» - тIаса вищарав. «Мухаллису» - жинца хвасар гьарулев. «Сафию» - вацIадав.  