    Цо нухалъ пуланав чиясда, базаралдаса гьан босулеб мехалда, рагIула къамат гьабулеб. Гьангун мажгиталде лъугьиндал, гIадамал как балелги ратун, гьебги кодоб ккун бала как, ракагIат борчIиялда хIинкъун. Рокъове щведал гьесул хъизан лъугьуна гьан белъинабизе. Къаси мехги щола, амма гьан белъунаро, щибго хисичIого батула. Гьезда ракIалде ккола гьеб цIакъго хераб жоялъул гьан батилин абун ва рогьинегIан белъине тола. Радал балагьидалги гьединго батула. Цинги гьесда ракIалде щола имам Санусиясда нахъа жамагIат гьабун как бан букIин. Гьесда ккараб жо бициндал, имам Санусияс абула: «Я дир вас! Дица ТIадегIанав Аллагьасда ﷻ гьарун букIана дида хадуб как барав чиясда цIа хъвагегиян абун. Гьелъ батизе рес буго гьанал ишги гьедин ккун, амма дуца гьеб лъидаго бицунге», - ян.  Аллагьас ﷻ гьединал имамзабазул баракат камун нилъ тогеги. («Бустан фи зикрил Авлияъ», гьум. 244)  