    - ХIасан, «Ас-салам» казияталъулгун кин лъай-хъвай ккарабали бицани бокьилаан.  - Гьеб къватIибе биччазе байбихьаралдаса нахъе гьабулеб буго подписка. Халкъалда гьоркьоб тIибитIизабизеги квербакъи гьабула. Жакъа дица бикьула 230 казият. Нижер росулъ гIемерисел гьеб хъвалел чагIиги лъарагIал руго.   - ТIарикъаталъул нухде кинха ккарав? - 1992 соналда Чачаналъе ун вукIана тIарикъат босизейинги абун. Амма ТIадегIанав Аллагьас ﷻ биччачIо гьениса гьеб босизе. Гьебго соналъ гIагарай гIадан хун зигараялъ индал, дандчIвана ЦIумилухъа МухIаммад. Гьеб букIана лъабмоцIил кIал ккураб заман. Гьесулгун хабар ккедал, гьес абуна кIалккун моцI лъугIидал ЧIикIаве, СагIид-афандиясухъе айилан. Аллагьасе ﷻ буго щибаб рецц.   - Казият гьоркьобккун кинаб гьара-рахьи гьабилеб? - Гьарила сахлъи ва щулияб иман. «Ас-салам» ккола гIелмабазул гъамас. Щивасул рокъоб букIине мустахIикъабги буго гьеб.    