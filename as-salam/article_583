    Исрафилов МухIумачи ккола Хунзахъ районалъул ЦIелмес росулъа. Гьев хIалтIана батIи-батIиял бакIазда ва кив хIалтIаниги Аллагьас гьесие кьуна лъикIаб махщелги гьелда рекъон хIалтIи гьабизе гIакълуги. Богатыровкаялда букIараб колхозалъул фермаялда завфермалъунги хIалтIана гьев анцIго соналъ. Пачалихъ биххидал ва гIадамал гъурщазда хадур рекерахъдизе байбихьидал, МухIумачи тIаделъана росулъ мажгит базе. Медпункталда жаниб какал раялъе бакI букIинчIолъиялда бан, бичун босана росулъ ракь ва жиндирго харжалъухъ бана гьениб мажгит. 2019 соналъ байбихьана Богатыровкаялда цIияб мажгит базе. Гьелъиеги гIемераб кумек гьабуна МухIумачияс. Исана 85 сон бала гьев сахаватав инсанас. «Ас-салам» казият гьоркьобккун, бокьун буго гьесие ва гьесул агьлуялъе лъикIабщинаб гьаризе.    