Хасавюрт шагьаралда тIобитIана, СагIидбег Даитов ракIалде щвезавиялъул хIурматалда, гIолохъанал гIалимзабазда ва хIафизазда гьоркьоб ТIолгороссиялъулаб къец. Исана къоабилеб нухалда тIобитIулеб бугеб гьелда гIахьаллъи гьабуна Северияб Кавказалъул республикабаздаса гуребги улкаялъул цогидал регионаздасаги гIахьалчагIаз. Конкурс тIобитIана «исламиял гIелмаби», «рекIехъе Къуръан цIали», «битIун как бай» абурал номинациязда рекъон. Бергьаразе ва гIахьаллъаразе кьуна къиматал сайгъатал. Аслияб сайгъатин абуни букIана автомобиль. «Исламиял гIелмаби» ва «Къуръан рекIехъе цIали» номинациязда бергьана Дагъистаналъул исламияб университеталъул студентал.