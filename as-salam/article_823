Шамил районалъул имамзабазул данделъи  ГIасаса шайих ГIабдурахIман-хIажил цIаралда бугеб мадрасалда тIобитIана районалъул имамзабазул данделъи. Гьениб бицана имамзабаз гьабизе кколеб хIалтIул ва рорхана жакъа дандчIвалел ругел цо-цо суалал. Данделъиялда гIахьалллъи гьабуна «Ас-салам» газеталъул районалда вугев вакил МухIаммад ГIумаровас ва муфтияталъул лъай кьеялъулгун гIелмуялъул отделалъул районалда вугев вакил Зикрула СагIадуевас.