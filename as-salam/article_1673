Перемена. Лъималазул ахIихIур. Классалда цо партаялда сверухъ ракIарарал льимал. Релъа-рохун цоцалъ къацандулел.  Хамиз: йо, дудаги ВПР гьабун бажарилин абунищ мунги рагIи бицуней йигей?  Асма: Аллагьас кумек гьабуни бокьараб жо бажарула дихъа. Щай дуца гьедин абулеб?  Хамиз: Аллагьас кумек гьабулеб букIарабани мун цеего отличница йикIинаан. Аллагьасул кумек босизеги ботIролъ гIакълу букIине ккола.  Асма: Дур батила кIудияб гIакълу. Аллагьасе бокьани бокьараб букIуна, бокьичIони букIунаро. Аллагьасда кинабго лъала.  РахIмат: гьа, те ясал, къец. Аллагьасул кверщаликь буго киназулго иш. Аллагьас лъикIаб хъван батагийин.  Хамиз: Аллагьасул къадар - цо, нилъер - анкьгойин абула. Классалъул сси хвезабулеб буго Асмал цIалуца. ЦIалеха. Аллагьасде тIамун кинабгоги тун йикIинчIого.  Шамил: Ясал, росе нужерго ВПРал. Асмае кIийилаб ккун бугоха гьанжеги.  Асма: КIийилабищ?  Хамиз: КIийилабха! КIабакI! КIийилаб гуреб къимат босизе кIоларебха мун гIадал чагIазда.  Шамил: Те, ясал хабар. Химиялъул ВПР байбихьизе буго гьанже, нуж хIадурго рукIа.  Учитель: Ребята, здравствуйте. У вас сегодня ВПР по химии. Достаньте ручки, листочки для черновика. Остальное убираем с парты. Подготовтесь! Хамиз: КIийилалъул рохел щиб, кIабкIидадай бицина гьанжеги!?  РахIмат: Щай дуе гьеб хабар, Хамиз? Жеги нилъер гIемер руго ВПРал. Дурго кинаб къисмат ккелебали лъалищ дуда?  Хамиз: Валлагь, лъала. Биллагь, лъала. Яс йиго отличница.  РахIмат: Аллагьасде аманатин йикIа, гьаре. Дур отличниклъиялъулги хIуби бекулел хIалтIаби анин ракIарун.  Хамиз: Дир хIубал рекуларо. Маххул хIубал руго дир чармил болтаз бетоналда кьурарал. Учитель: Лъимал, гьале нужер химиялъул ВПРалъул хIасилал. Хамиз?  Хамиз йигищ?  Хамиз: Йиго. Щиб учительница?  Учитель: Дуе кIийилаб буго. Дида лъаларо мун бетIералъищ ургъулей йикIарай яги хIатIазищали. Амма дуе ккана кIийилаб. Лъеберго баллцин босизе кIоларей дуе щиб ккарабали дида лъаларо!? Класс буцIцIухIун чIана.  Хамиз: Дун, дун...  РахIмат: Аллагьасул хъвай бихьулищ, Хамиз. Сон мун елъанхъулей йикIана Асмада тIад.  Учитель: Асмае ункъилаб ккана. ЛъикI хъварал хIалтIабазда гьоркьоб буго Асмалабги.  Молодец,  Асма! Киналго руцIцIун чIана. ПАТIИМАТ ХIАСАНОВА