ЧIарада районалъул ГIириб росулъ рагьана авал-мажгит. Гьеб рохалилаб тадбиралъул хIурматалда тIобитIана мавлид ва мажлис. Гьелда гIахьаллъи гьабуна диниял хIаракатчагIаз, жамгIиял церехъабаз ва бакIалъулал гIадамаз. КIалъазе рахъараз бицана гьудуллъи-вацлъи цIуниялъул бугеб кIваралъул, тIабигIат-гIамал берцин гьабизе кколеблъиялъул. Авал-мажгит баялъе квербакъана бакIалъулал гIадамаз, росдал имамас, сахаватчагIаз.  