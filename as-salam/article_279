ЦIунтIа районалъул Рекьоб росулъ, цIияб мажгит рагьиялъул хIурматалда, тIобитIана динияб мажлис. Гьелда гIахьаллъи гьабуна районалъул имамзабазул советалъул председатель Халидшагь МухIаммадовас, КъурамухIаммад-хIажи Рамазановасул цIаралда бугеб мадрасаялъул директор Сиражудин ГIалиевас, росабазул имамзабаз ва жамагIатаз. КIалъазе рахъараз бицана цIи-цIиял мажгитал раялъул ва гьенире хьвадиялъул бугеб хиралъиялъул, гьенире лъималги рачине тIадаб букIиналъул, гIолеб гIелалъе битIараб тарбия кьезе ккеялъул хIакъалъулъ. Мажлис лъугIизе тана цIияб мажгиталъуб жамагIат гьабун как баялдалъун.