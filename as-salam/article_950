Гъуниб районалъул Шулани росулъ тIобитIана диниябгун тарбия кьеялъул ва гIолеб гIел ватIан бокьизе куцаялъул бицараб мажлис.  Гьеб тIобитIана районалъул имамзабазул советалъул председатель ГIалиасхIаб МухIаммадовасул хIаракаталдалъун.  Мажлисалда гIахьаллъи гьабуна мадугьалихъ ругел районазул имамзабазул советазул председательзабаз, муфтияталъул рухIияб лъай кьеялъул отделалъул нухмалъулев Даниял Умаиловас, гIалимзабаз ва цогидазги.  Гьеб тIобитIиялъул аслияб мурадги букIана халкъалда гьоркьоб гьудуллъи-вацлъи щула гьаби.  Мажлис лъугIун хадуб тIоритIана волейбол хIаялъул, турникалда цIаялъул ва цогидалги спортивиял тайпабазул рахъалъ къецал. 