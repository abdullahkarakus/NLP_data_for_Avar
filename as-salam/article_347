Лъабго имамасе тарбия кьурав гIалим МухIаммад Ярагъи ракIалде щвезавиялъул хIурматалда тIобитIана автопробег. Гьеб байбихьана Дагъистаналъул Огни шагьаралдаса ва лъугIана Гъуниб районалъул Сугъралъ росулъ. Гьеб росдал хабзалалъ вукъун вуго МухIаммад Ярагъи. Ярагъиясул наслуялдаса гIалим ХIасан ХIамидов ккола хIафиз ва гьес тIоцебесеб бакIги босун букIана хIафизазда гьоркьоб тIобитIун букIараб республикаялъулаб къецалда. Гьес Къуръаналъул аяталги цIалана Ярагъиясул хабада. Гьелдаса хадуб Сугъралъ тIобитIана гIалимзабазул мажлисги.