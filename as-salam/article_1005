Ресукъал хъизамаздаса 2500 лъимадуе, школалде иналде, хIажатаб къайи-цIа босана «Инсан» фондалъ. Гьеб тадбирги тIобитIана «Собери ребенка в школу» абураб ахIиялда гъоркь.  Гьеб акциялъул хIасил гьабураб тадбир тIобитIана «Зебра» абураб спортивияб клубалда. Гьениб цIалдохъабазе кьуна школалде иналде къваригIунебщинабги.  «Халкъалъул ва спонсоразул кумекалдалъун рес ккана республикаялъул 2500 школлъимер цIалул алатаздалъун хьезабизе. Гьединго лъимал гIемерал ва ресукъал хъизамаздаса школлъималазе, кумек хIисабалда, кьуна щуаза-азар гъурущги», - ян бицана рехсараб фондалъул пресс-хъулухъалда. 