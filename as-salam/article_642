Нью-Джерси штаталъул Верховнияб судалъул судияйлъун тасдикъ гьаюна адвокатлъун хIалтIулей йикIарай Надия Кахф. Судиялъул мантияги, хъахIаб кьералъул хIижабги тIад ретIарай гьелъ гьа бана Къуръаналда тIад кверги лъун. «Ассаламу гIалайкум. Дун ккола гьаб штаталда йигей бусурбабазул ва гIарабазул вакил. Гьединай йикIиналдаса чIухIарайги йиго. Дие бокьилаан гIолилаз дидаса мисал босун диналъул аслаби цIунизе ва дица абила, нилъ киналго ругин батIи-батIиялин абун. Гьелъулъ буго нилъер къуватги», - ян хъвалеб буго жиндирго хитIабалда бусурбанчIужуялъ.    