ГIайшат АхIматIи-ловалъул цIаралда бугеб тIабигIат берцин гьабиялъул школа рагьана МахIачхъалаялда. Гьеб рагьулеб тадбиралда гIахьаллъи гьабуна Дагъистаналъул муфти, шайих АхIмад-афандица ва гьесул лъади ГIайна (ПатIимат) ХIамзатовалъ.  Рехсараб школа ккола «Гьидаят» руччабазул лъай кьеялъул централъул филиал. Школалда дарсал кьола чIобого ва гьеб лъугIаразе кьола «Гьидаят» централъулго гIадинал дипломал. Гьениб малъула хьвада-чIвадиялъул къагIидабиги, рукIа-рахъине кколеб куцги, кин гара-чIвари гьабилебалиги, рокъоса-гIебеде гьабулеб хIалтIиги ва гIемераб цогидабги.  Школа рагьиялъул тадбиралда кIалъазе рахъарал гIалимзабаз, диниял церехъабаз бицана руччабаз лъай тIалаб гьабизе ккеялъул ва гьелда жаниб бугеб баракаталъул. 