  Дагъистаналъул муфтияталъ ва «Ас-салам» газеталъул редакциялъ ракI унтараб зигара балеб буго 14 августалда МахIачхъала шагьаралда цIа ккеялда бан гIумруялдаса ратIалъаразул гIагарлъиялда ва зарал ккаразда. ЦIадул балагьалдалъун хварал гIадамал шагьидзаби ругин чIезабулеб буго гIелмуялъул тIахьаз. Аллагьас ахират лъикIаб кьун батаги. ГIага-божаразе сабру кьеги. Нагагьал балагьаздаса Дагъистанги ва тIолалго бусурбабиги цIунаги. Амин!    