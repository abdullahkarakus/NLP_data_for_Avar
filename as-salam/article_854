– ЛъикIаб тIабигIат ана дунял-ахираталъул лъикIлъигун. –КIигьумерчиясул Аллагьасда цебе къимат букIунаро. – ХIикматалъул бетIер – Аллагьасукьа хIинкъи буго. – Диналъул бетIер – варагI буго. – ГIакълуялъул бетIер Аллагьасде иман лъун хадуб гIадамаздехун гьуинлъи гьаби буго. – Аллагь гурхIаги жинца лъикIаб бицарав ва гьелдаса пайдаги босарасда, яги вуцIун чIарав цинги живги хвасарлъарасда. – Дир умматалъе дун разилъилаан Аллагь гьезие кьезе разилъараб жоялда. – Мажгитал – алжаналъул ахал руго. – Гьоркьо-гьоркьоб зиярат гьабе дуца, цоцадехун рокьигун гьуинлъи цIикIкIина. – ТалихI бугев чи ккола – цогиязухъ балагьун жиндиего вагIза босарав. – Сапар ккола – гIазабалъул цо бутIа. – Къавмалъул кIудияв – гьезул хъулухъчи вуго. – Хвалчаби – алжаналъул кIулал руго. – Цеве вугесда бихьула рикIкIада вугесда бихьулареб жо. – Бищун лъикIаб рекIунеб жо сабру буго. – Сабру ккола – ургъел тIаса босулеб кIул. Зугьду ккола абадияб бечелъи. – Как – диналъул хIуби. – Как буго – кинабго лъикIлъиялъе бугеб кIуллъун. – Набиз (мехтел) буго кинабниги квешлъиялъул кIул. – Нужеца кIал ккве, нуж сахлъила. – Муъминчиясул билараб жо – гIелму буго.