Шамил имам вукIана чорхолъ витIарав, къуватав, тирияв, лебалав инсан. Цебе заманалдаги лъимал ругьун гьарулел рукIун руго гIужда речIчIизе, рекеризе, кIанцIизе, гугаризе. Шамилие цIакъ бокьулеб букIун буго гьединал къецазда гIахьаллъизе. Жиндирго логода бащадаб борхалъиялда цIараб кварида тIасан бигьаго кIанцIизе кIолеб букIун буго гьесда. КIудияб гьунар букIун буго векерун кIанцIизеги. Гьеб махщел Шамилие нухде бараб тIех гIадин батун буго АхIулгохIдаса нахъ ине ккедал.
  Кодов васги ккун Шамил кIанцIана, унго-унгояв спортсменас гIажаиблъи гьабураб бакIалдасан. Гьеб буго гъоба гъварилъуда, гьалагаб гIорги хъудулеб, кIиго кьурда гьоркьоб бакI. Цоялдаса цояб кьуру борхатабги буго. КIанцIизеги Шамил имам борхатаб кьуру бугеб рахъалде, гъоркьа тIаде кIанцIун вуго. 
Муртазагiали Муртазагiалиев, 3 «а» класс, КIикiуни росу
