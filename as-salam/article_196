Гъизилюрт шагьаралъул централияб мажгиталда тIобитIана республикаялъул гIалимзабазул мажлис. Гьелда гIахьаллъи гьабуна республикаялъул батIи-батIиял шагьараздасагун росабалъа рачIарал аза-азар чияс. Мажлисалда кIалъазе рахъана машгьурал гIалимзаби, шаргIиял гIелмабазул докторзаби, шагьаразул ва росабазул имамзаби. Гьез бицана регионалда бугеб ахIвал-хIалалъул ва Палестинаялда унеб бугеб рагъул хIакъалъулъ. КIалъазе рахъараз киналго ахIана сабру гьабиялде, тIабигIат лъикIлъизабиялде ва питначагIаздаса цIунун чIеялде. Мажлисалъул ахиралда гьабуна дугIаги.