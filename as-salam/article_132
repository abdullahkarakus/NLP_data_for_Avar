«Ниж руго наркотиказде данде» абураб ахIиялда гъоркь Кванхидалъ росдал школалда тIобитIана пайдаяб тадбир. Аслияб куцалда гьелда гIахьаллъи гьабуна школалъул 7-9 классазул цIалдохъабаз. Гьениб бицана наркотиказул бугеб заралалъул, гьеб сабаблъун холел ругел гIадамазул ва гьеб ишалъ лъикIалде рачунареблъиялъул хIакъалъулъ. Лъималаз кьурал суалазе чIванкъотIарал жавабалги кьуна муфтияталъул отделалъул хIалтIухъан ГIабдула Герейхановас, Россиялъул МВДялъул Болъихъ районалда бугеб отделалъул кIудияв инспектор АхIмадула Сайгидиновас, лъай кьеялъул управлениялъул специалист Насиб Сагитовас ва психолог Жавпар ГIалидибировас ва цогидазги.