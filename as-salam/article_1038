– Нужер бищун гIакълу камилав – бищунго Аллагьасукьа хIинкъарав вуго. – Нуж рикIкIалъе мехтелалдаса, гьеб буго кинабго квешлъиялъул кIул. – ГIамалалъухъ кири – бихьараб гIакъубаялда рекъон букIуна. – Нужеца дунял тIалаб гьаби берцин гьабе! Жив жиндие вижараб жо щивасе бигьа гьабун буго. – ИхIсан ккола – дуца Аллагьасе Гьев вихьулев вугевгIадин гIибадат гьаби, дуда Гьев вихьулев ватичIони, Гьесда мун вихьулелъул. – Дир умматалъул хилиплъи – рахIмат буго. – Дурго мацI цIуне лъикIаб абиялдаса хутIизегIан. – Дуца гIамал ихласалда гьабе – дуе гьеб дагьабги гIела. – Аманат тIобитIе дуда божи гьабурасухъе, дуе хиянат гьабурасе хиянатги гьабуге. – Дида БетIергьанас адаб малъана, гьеб манлъиги берцин гьабуна. – Аллагьасе бокьидал жиндир лагъасе лъикIлъи гьабизе, гьесие диналъулъ бичIчIи, дунялалъулъ зугьд кьола ва жиндирго гIайибазде кантIизеги гьавула. – Дуца квешлъи гьабидал гьелда хадуб лъикIлъи гьабе. – Мун нечолев гьечIони, дуего бокьараб гьабе. – Аллагьасул къадар тIаде щведал бер бецц гьабула. – Нуж гурхIа – нужедаги гурхIила.