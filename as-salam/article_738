ЦIикIкIун сонал рарабгIан ГIолохъанлъун бачIунеб, РачIа, хъвалинха, вацал, Нилъецаги «Ас-салам».   ЦIар борхатал васаца КьучI лъураб гьаб казият, Кавказ тун къватIибеги Къадруяблъун лъугьана.   СайидмухIаммад-хIажи, - Алжаналда хIал батад, ЧIаго вукIаравани Рохелалъ керен цIезе.   АхIмад-хIажи-афанди, - Нижер рухIазул эмен, Дур баракатаб нуралъ, Гвангъун буго «Ас-салам».   «Ас-салам» хъванщинасул Рокъоб баркат рещтIуна, «Ас-салам» цIаларазул Иманалъ ракIал цIола.   Цо хъвараб «Ас-саламалъ» ГIорцIи букIунаро дир, Садакъаялъе кьезе Цоги хъвазе гьесула.   Нилъеего хирияб, Жиндир къимат кIудияб, Хъвалинха вацал-яцал, Баракатаб «Ас-салам».  