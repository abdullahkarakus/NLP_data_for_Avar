Щибалъул буго цоялдаса цояб берцинаб архитектураги. Ракьалда тIад гурелги, ракьуда гъоркьги руго Аллагьасул  рукъзал. Масала, Индонезиялда буго гьединаб мажгит. Гьеб буго ралъдал гьумералдаса 1700 метралъ гъварилъуда, ракьуда гъоркь, магIданал рахъулеб букIараб шахтаялъуб гьабураб. Гьеб мажгит рагьана 2016 соналда.  Цого заманалда гьениб как базе рес буго 250 чиясул. Гьелда цIарги буго «Бабул-мунаввара» абун. Мажгит буго шахтаялда хIалтIулел гIадамазе жамагIат гьабун какал разе рес букIиналъе гIуцIараб. Как балев чиясе къваригIунел киналго санагIалъабиги чIезарун руго гьениб. Гьединаб мажгит баялъе сабаблъунги ккана шахтаялда хIалтIулел гIадамазул гьари тIубай. РАМАЗАН МУХIАММАДОВ