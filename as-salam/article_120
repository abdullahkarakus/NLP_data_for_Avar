Цо-цо «гIакълу камилаз» абулеб букIана митингазде рахъине кколин, нилъерго разилъи гьечIолъи загьир гьабизелъун. Амма ДРялъул муфтияталъул ва гIалимзабазул советалъ тIаса бищана рогьалил каказдеги данделъун, къварилъиялда ругел бусурбабазе, хасго Гъазаялъул агьлуялъе дугIа гьаби. Рогьалил какде рахъиналъул хиралъи нилъеда лъала. «Рогьалил гIужалхIаги» абун Къуръаналда, суратул «Фажралъул» цо аяталда, гьедулев вуго ТIадегIанав Аллагь ﷻ. Аварагас ﷺ абуна: «Мунапикъзабазе бищун захIматаб как рогьалил ва боголил буго. Гьел каказул хиралъи гьезда лъалебани, хъурщунцин рачIинаан гьел», - ян. Балагьеха, бусурбаби, рогьалил какдеги ракIарун дугIа гьабиялъул пайда чанго миллион нухалъ цIикIкIунеб гьечIищ, митингазде рахъун гIала-гъважа гьабиялдаса.       