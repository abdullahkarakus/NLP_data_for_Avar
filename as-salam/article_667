«Инсан» фондалъул къайимлъиялда бугеб цо хъизамалъ гIумру гьабулеб буго Гъизилюрт районалъул Султанянгъиюрт росулъ. ПатIимат ва Рашид МухIаммадшариповаз гIемераб мехалда гIумру гьабулеб букIана гьанже гурони гьанже биххун иналда хIинкъи букIараб минаялъуб. Гьединлъидал рехсараб фондалъ хIукму гьабуна гьезие бан цIияб мина кьезе. Фондалъул вакилас бицухъе, мина бан буго лъагIелгун бащадалда жаниб ва гьелда тIад харж гьабун буго кIиго миллион гъурущ. Мина базе кумек гьабуна росдал гIадамазги. Гьезги бакIарана гIарац ва кумек гьабуна мина базе. Гьал къояздайин абуни цIияб минаялде рахъунезухъе кIулал кьеялъулаб тадбир тIобитIана росулъ. Гьелда гIахьаллъи гьабуна бакIалъулаб власталъул идарабазул нухмалъулезги муфтияталъул вакилзабазги.