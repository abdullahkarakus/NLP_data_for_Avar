Каспийск шагьаралда, Халиловасул цIаралда бугеб паркалда, тIобитIана рухIиябгун лъай кьеялъул мурадалда «ТIабигIат берцин гьабиялъул сордо» абун цIар кьураб мажлис. Гьеб гIуцIана, шагьаралъул мэриялъул квербакъиялдалъун, имамзабазул советалъ.  Данделъи байбихьана хирияб Къуръан цIалиялдасан.  КIалъазе рахъана диниял хIаракатчагIи, мажгитазул имамзаби, ахIана нашидал, бихьизабуна театралиял исценировкаби. Гьединго тIобитIана викторинаби ва бергьаразе кьуна ракIалде щвеялъулал сайгъатал.  Тадбир гIуцIараз бицухъе, гьединаб мажлис тIобитIиялъе аслияб гIилла букIана жамгIият цолъизаби ва щивав чи жидерго тIабигIат-гIамал берцин гьабиялде ахIи.  Дандеруссиналда гIахьаллъи гьабуна ДРялъул муфтиясул кумекчи ГIабдуллагь Хидирбековас, шагьаралъул имамзабазул советалъул председатель Шамил БахIандгIалиевас, Дагъистаналъул спорталъул министерасул заместитель ХIайдарбек ХIайдарбековас, шагьаралъул администрациялъул спорталъулгун туризмалъул управлениялъул начальник Шамил МухIаммадовас. 