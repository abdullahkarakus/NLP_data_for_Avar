Ракь багъариялъул хIасилалда къварилъиялде ккарал мароккоялъулазе кумек гьабун «Инсан» фондалъ гьенибе щвезабуна кванил нигIматал ва къайи-цIа. Ракь багъариялъул хIасилалдайин абуни, гьеб улкаялда къадаралде щвана 2500 чи ва больницабазде ккана 2476 чи. Фондалъул кумекалдалъун дагъистанияз бакIарана 3 000 000 гъурущ. Къварилъи ккаразул гьариялда рекъон, гьеб гIарцухъ босана 48 холодильник, 26 морозильник, 52 ретIел чурулеб машина, 56 газалъул печь ва цогидабги къайи.