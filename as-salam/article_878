Гьединаб ахIиялда гъоркь ЦIунтIа районалда тIобитIана бесдалазда кверчIваялъулаб тадбир.  Гьелда гIахьаллъи гьабуна районалъул бетIерасул ишал тIуралев АхIмад ХIамзатовас, гьесул заместитель МухIаммад МухIаммадовас, администрациялъул аппараталъул нухмалъулев Арсен ГIабдулаевас, полициялъул отделениялъул начальник ГIали Рамазановас, имамзабазул советалъул председатель Халидшагь МухIаммадовас, «Инсан» фондалъул районалда бугеб филиалалъул нухмалъулев АхIмад Рамазановас ва гIемерал цогидазги.  Тадбир тIобитIиялъул хIаракатчагIилъун ккана «Инсан» фонд, райадминистрация ва халкъалъе социалияб рахъалъ хъулухъ гьабулеб центр.  АхIмад ХIамзатовас бицана гьединал тадбиразул букIунеб кIваралъул ва баркала загьир гьабуна бесдалаздаги ресукъаздаги кверчIвалелщиназе.  Тадбиралъул ахиралда лъималазе кьуна сайгъаталги. 