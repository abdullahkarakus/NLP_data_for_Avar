–   Алжаналъул кIул «Ла илагьа иллаллагь» буго. – Диналъул низам – варагI буго. – Гуккиги макруги жужахIалъуб буго. – Жиндир гьабулеб гIамал нахъе бахъарасе ахираталда насабалъ пайда гьабуларо. – Аллагьасукьа жив хIинкъарав чиясул мацIги свакала (зикруялдалъун) ва ццим буссинги тIалаб гьабуларо.   – Аллагьасукьа хIинкъарав чи цIунула кинабниги жоялдаса. – Аллагьасда аскIоб жиндирго бугеб даража лъазе бокьарав чи валагье жинда аскIоб кинаб даража Аллагьасе бугебали.  – Дунял бокьарав чиясул ахираталъе зарал ккола. – Ахират бокьарасул дунялалъе ккола зарал. Гьединлъидал нужеца тIаса бище нахъе хутIулеб паналъун унелдасан. – Цо кинаб бугониги жо бокьарав чиясул гьеб рехсей цIикIкIуна. – Кинаб къавм гьесие бокьаниги, къиямасеб къоялъ гьезда цадахъ вахъуна. – Аллагьгун дандчIвазе бокьарав чигун БетIергьанасеги бокьула дандчIвазе. – Гьаб диналда жаниб гьечIеб жо ургъани, гьеб нахъчIвараб буго. – Аллагьасул ццим бахъинабиялдалъун гIадамал рази гьарурав чи гьездего тIамун тола Халикъас. – Аллагьасе мутIигIлъарав чиясул кверщел батула. – Залимасе кумек гьабурасде тIаде гьевго тIамула Аллагьас. – Жиндир къварилъи къватIиб гьурщарав чи сабру гьабурав кколаро. – Щиб бугониги жоялда баракат лъуни, гьелда тIадчIей гьабе. – Сундулъго гIедегIуларев чи витIун ккола яги гьелде гIагарде щола. – Сундулъго гIедегIулев чи мекъи ккола яги гьелде гIагарлъула. – Цониги къавмалда релълъенлъи гьабурав гьездасан ккола. – Сунда бугониги жиндир иш базабурав ва хурхинабурав чи гьелде тIамун тола. – Инсанасул ислам лъикIлъиялдасан ккола хIажат гьечIеб калам рехун тей.  