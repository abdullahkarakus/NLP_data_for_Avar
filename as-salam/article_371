  Казбек районалъул Ленинаул росулъ, «Аэродром» абураб бакIалда, тIобитIана «Цолъи ва гъунки» абураб цIаралда гъоркь мажлис. Гьеб гIуцIиялъе квербакъана Ленинаул росдал имам ГIусман Салисгереевас. ВагIза-насихIа-талгун данделъаразда цере рахъун кIалъаял гьаруна Калининаул росдал имам Мурад Хасиновас ва Ленинаул росдал бегавул Эсенбиев Гаирсултаница. Гьединго, мажлисалъул заманалда тIоритIана спортивиял къецал ва бергьаразе кьуна шапакъаталги.    