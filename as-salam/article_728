– Гьукъараб бакIалде гIагарде къарав чи гьелда жанив ккеялде гIагарав вуго. – Аллагьасул къисматалда разилъарав чиясе цогидалдаса гIей гьабула. – Аллагьасдаса разиго вугев чиясдаса Аллагьги разилъула. – Жиндаса ккараб лъикIаб гIамалалдаса вохарав ва квешалдаса пашманлъарав чи муъмин ккола. – ВуцIцIун чIарав хвасарлъула. – КIиябго чанагъалдагун кIиябго бохалда гьоркьоб бугеб жо цIунизе тIаде босарасе Алжан щвезабизе дицаги тIаде босула. – Жинда лъаралда гIамал гьабурасе гьесда лъалареб букIараб гIелмуги кьола. – Жинца нилъ гуккарав чи нилъедасан, ай дир нухда вугевлъун кколаро. – Рокьобалъул къадаралъ жамагIаталдаса ватIалъарав чи исламалъул ахIкамал таравлъун ккола. – Кинаб бугониги къавмалъул бо гьес чIегIер гьабуни, (гьезул къокъаялде гьоркьове жувани) гьев гьеб къокъаялдаса ккола. – Дун ( авараг) жиндир гьудул вугесул ГIалиги гьудул вуго. – Жив цогидасда гурхIуларесда, гьесдаги гурхIуларо. – Живго бацIлъун гьечIев чи цогидал бацIаз кванала. – Махсараби гьарулев чиясул цогидазда цебе къимат бортула. – Цогидасе хIисаб къвакIизабурав живго гIазабалде ккола. – Рокьи ккарал кIигоял руго жидее гIорцIи гьечIел: гIелму тIалаб гьабулев ва дунял хачалев. – Муъминчи муъминчиясул матIу вуго. – Муъминчи ккола гIадамаз гьесдасан жидер напсалгун боцIиялда божи гьабурав. – Муъминчи ккола жиндир тIалабал дагьав. – Муъминзаби киналго цо чиясул мисалалда руго. – Жиндир ахираб калам «Лаилагьа иллаллагь» буголъарав чи Алжаналде уна.    