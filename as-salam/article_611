Дербент шагьаралда, улкаялдаго бищун кIудияблъун рикIкIунеб фонтаналда аскIоб, тIобитIана республикаялъулаб ифтар. Гьениб сверухълъи букIана кутакалда берцинго къачIан, гIумраялде ине изну щолеб анлъго путевкаялъе рехана можоро, ахIана нашидал. Бищун къиматав гьоболлъун гьенив вукIанин абизе бегьула дунялалдаго машгьурав нашидал ахIулев МустIафа Атефа. Республикаялъулаб ифтаралда гIахьаллъи гьабуна Динияб идараялъул вакилзабаз, пачалихъиялгун жамгIиял хIаракатчагIаз, спортсменаз, Дагъистаналде рачIарал цо-цо туристаз ва гьалбадерица.  