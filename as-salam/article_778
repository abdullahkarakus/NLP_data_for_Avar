  Гьениб бугеб ахIвал-хIал бихьидал, бокьун буго, казият гьоркьоб ккун, ракI-ракIалъулаб баркала загьир гьабизе гьеб больницаялъул хIалтIухъабазе. Дие, рекIел мащаби хисизелъун лъабго нухалда операция гьабуна, чанго батIи-батIиял больницабазде щвана, Дагъистан бахун къватIивеги ккана. Амма рехсараб учреждениялда бихьаралъ хIикмалъизавуна. Гьениб, гIадатияв хIалтIухъанасдаса бахъараб отделениялъул заведующиясде щвезегIан щивав чи ватана гIагарав чиясухъ кинниги унтарасухъ балагьи гьабулел, гIаданлъи чорхолъ бессарал, Аллагьасул нух ккурал, аскIове вачIарав жидедаса разилъуледухъ хIалтIулел чагIи. Гьединлъидал, гьаризе бокьун буго Аллагьасда гьенир хIалтIулезе икъбал, тавпикъ, чорхое сахлъи, дунял-ахираталъулъ ритIун ккей. Щивасул цIарал рехсезе хIалкIвеларо, амма хасаб баркала буго тохтур-кардиолог ГIабдулварисова Зиядатие, отделениялъул нухмалъулесул ишал тIуралев Баширов ХIажимурадие. Нужеца гьабулебщинаб ахираталда пайдаяблъун батаги. Амин!    