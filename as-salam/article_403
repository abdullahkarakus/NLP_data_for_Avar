    Бокьун буго, «Ас-салам» казият гьоркьоб ккун, рехсараб отделениялъул хъахIал халгIатал ретIаразе баркалаялъул калам гьабизе. Отделениялъе нухмалъи гьабулей ПатIимат Ачилаевалъги, цадахъ хIалтIулезги унтаразул гьабулеб адаб-хIурмат, берцинаб бербалагьи бихьараб мехалда ракIалде ккана гьалейин дол Алжаналде унел хъахIал халгIатал ретIаралин абун. 70 соналдасаги тIаде гIумру арай ПатIимат лъабабго ригьалъ ячIуна палатаялде ва цIех-рех гьабула. Рехсараб больницаялъул хIалтIухъанасе ПатIиматил хIакъалъулъ бициндал, гьес абуна, цохIо дуе гуреб, киналго унтаразе гьабулин гьелъ ракIунтараб хъулухъилан. Лъебералда хадур соназ гьеб отделениялъе бетIерлъи гьабурай ПатIиматидаса щивав унтарав рази вукIуна ва баркалаги кьолаго уна гьаниса нахъегиян. Дицаги гьарула кинабго лъикIабщинаб ПатIиматие ва цадахъ хIалтIулел медсестраби: НурмухIаммадова РабигIатие, МухIаммадова ПатIиматие, Нурова Марьямиегун санитарка Амиртазаева Чакарие. Аллагь разилъеги нужедаса.      