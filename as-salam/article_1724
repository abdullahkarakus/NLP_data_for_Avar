Эбел-эмен руго гьитIинаб къоялдаса бахъараб нилъ хьихьарал ва нилъее тарбия кьурал гIадамал. Эбелалъ гIемерал сардал рорчIана нилъер рахIат цIунулаго.  Сундулъго нилъги тIаса рищула. Жиндирго ургъел таниги нилъее дугIа гьабизеги кIочонаро. Инсуца батIибатIиял захIмалъаби раччула, жиндирго лъималазе къваригIараб чIезабулаго. Аллагьас  абулеб буго эбел-инсул хIакъал цIунеян ва Жиндирго разилъи гьел разиялъулъ лъуна, Жиндирго ццим бахъин гьезул ццим бахъиналъулъ гьабуна. Эбел-инсуда квешго кIалъазе нилъ бегьуларелго гIадин, цогиял гьедин кIалъазе тIамизеги бегьуларо.  Эбел-эмен лъималаздаса рази гьечIого хун ругони, гьел рази гьаризе бокьани, щиб гьабилеб? «ЦоцIул кIодолъула, кIицIул гьитIинлъула», - ян абулаан умумуз. Нилъерго эбел-эмен ригьалде рахун загIиплъидал, гьездасан каламалъулъ яги пишаялъулъ захIмалъи бихьани, ракIалде щвезабе, гьитIинго, загIипго ругеб мехалъ, щибниги хIал лъазабичIого, гьез нилъ хьихьараблъи. Нилъер хъулухъалде гьел хIажалъидал - берцинаб, разияб жаваб гьабизе тIадаб буго нилъедаги. СУЛАЙМАН САЙГИТОВ    ГУНИ РОСДАЛ ИМАМ