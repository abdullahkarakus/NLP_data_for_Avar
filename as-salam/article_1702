ГIАБДУЛЛАГЬ МУХIАММАДОВ, «АС-САЛАМАЛЪУЛ» РЕДАКТОР Хирияб Къуръаналда БетIергьанас абулеб буго: Къуръаналда буго 114 сура ва 6236 аят. Къуръан бикьун буго 30 жузалде, ай бутIаялде, гьелги рикьун руго 60 хIизбуялде. Къуръаналда буго 1015030 тIанкI, 323670 хIарп ва 77934 рагIи.  Къуръаналъул сураби рикьула кIиго бутIаялде. Маккаялда авараг вукIаго рещтIарал аятазда абула Маккиял абун. Гьезул буго 87 сурат.  Мадинаялде гьижра гьабун хадур рещтIаразда абула Маданиял абун. Гьезулги буго 27 сурат. Къуръаналда анлъго сура буго аварагзабазул цIаралда рачIарал. Гьелги ккола МухIаммад r, НухI, Ибрагьим, Гьуд, Юсуф ва Юнус абурал суратал.  ТIоцебе рещтIараб сурат ккола «ал-ГIалакъ». Бищун ахиралда рещтIараб ккола «ан-Наср». Къуръаналъул бищун халатаб сурат ккола «ал-Бакъарат». Гьелда жаниб буго 286 аят. Бищун къокъаб сураги ккола «алКавсар». «Аллагь» абураб рагIи Къуръаналда рехсон буго 2707 нухалда.