  Дун йикIана грыжаги лъугьун, лъикIаб гьечIеб хIалалда. Тахшагьаралъул №2 больницаялда егизаюна ва гьабуна операция. Гьединлъидал бокьун буго гьеб больницаялда хIалтIулев ГIурадаса профессор, хирург ХIамидов МухIаммадие, ТIидиса хирург Дамадаев Дамадание, сочетанияб патологиялъул отделениялъул заведующий ЧIикIаса Бациков Хайрулагьие, Гьандихъа ГIамиргIалил ГIалибегхIажиясе, дие хъулухъ гьабурай Мадинае ва тIолабго коллективалъе баркала кьезе. Нуж гIадинал лъикIал, чIухIи гьечIел гIадамазе щиб гьараниги бегьила, дир къоял лъугIизегIан дугIа гьабизе дун налъулайги йикIина нужее. Жакъа дун рази йигей гIадин Аллагьги разилъаги нужер щивасдаса, гьабулелъулъ гIадамал разилъуледухъ хIалтIи гьабизе къуват кьеги. Дунял кIочон тараб ахиратги насиб гьабун рохизареги нуж БетIергьанас.