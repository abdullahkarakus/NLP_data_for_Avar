Гьединаб цIаралда гъоркь Дагъистаналъул муфтияталда тIобитIана конференция. Тадбир нухда бачана ва кIалъаял гьаруна муфтиясул гIакълучIужу ГIайна ХIамзатовалъ, Миннацалъул отделалъул начальник Хасайбат Валиевалъ, лъималазул ихтиярал цIунулей Марина Ежовалъ, республикаялъул руччабазул союзалъул председатель Интизар Мамутаевалъ ва цогидазги. Гьениб бицана жакъа чIужугIаданалда дандчIвалел масъалабазул, тIаде гIолеб гIелалъе битIараб тарбия кьезе кколеблъиялъул, росас лъадул ва лъадуца росасул гьаризе кколел адабазул хIакъалъулъ.