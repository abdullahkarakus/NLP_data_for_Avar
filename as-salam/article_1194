ТIадегIанав Аллагьас  Къуръаналда абуна (магIна): Гьал цере рехсарал моцIазулъ рагъ гьабизе хIарамаб буго, амма тушман тIаде кIанцIани гьел нахъе чIвазелъун рагъ гьаби хIарамаб гьечIо. Гьел моцIаз гьабураб мунагьалги, цогидал моцIазда дандеккун, кIодо гьабун хъвала. ТIадегIанав Аллагьас  цебе рехсараб аяталда жеги абуна (магIна):  Гьел моцIаз кIал кквеялда тIасанги аварагас  лъабго нухалъ такрар гьабун абуна: Шаввалалдаса байбихьула хIежалъул моцIал. Ва хасго зулкъагIидаялъ хIажизабаз байбихьула къайи хIадуризе, хIежалда хурхун гIелмиял тIахьал цIализе, дугIаби лъазаризе. ХIеж ккола исламалъул щуабилеб рукну. Цере рукIарал умматаздаги ТIадегIанас  тIадкъан букIана гьеб гIибадат. Къуръаналда рехсон буго ТIадегIанав Аллагьасул  амруялдалъун Ибрагьим ва гьесул вас ИсмагIил аварагзабаз КагIба баялъул хIакъалъулъ. Цинги Ибрагьим аварагасде амру гьабуна хIежалде гIадамал ахIеян. Гьелъул хIакъалъулъ Къуръаналда буго (магIна): Савиялъул тафсиралда хъвалеб буго:  ЧанцIул жаваб гьабун батаниги гьедигIан нухалъ ахIула ТIадегIанас гьев инсан хIежалдеги. Аллагьас  гьеб ахIиялъе гIемер жаваб гьабураллъун гьареги нилъ. Амин!