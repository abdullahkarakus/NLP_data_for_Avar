«Ас-салам» газеталъул хIалтIухъабаз Карачаево-Черкесия республикаялда, СВОялда къадаралде щваразул ва гьенир гIахьаллъаразул хъизамаздаса 100-ялдасаги цIикIкIун лъимерги гIахьал гьабун тIобитIана тадбир. Лъималазе гIуцIун рукIана батIи-батIиял церерахъинал, спортивиял тадбирал, тIагIамаб квен. Гьеб данделъиялда гIахьаллъарал лъимал цIакъ разиго хутIана ва гьезда бихьана жал рехун тун гьечIолъи, жидер тIалаб гьабулеб бугеблъи.  