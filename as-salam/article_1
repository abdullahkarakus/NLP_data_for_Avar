Дагъистаналъул тахшагьаралъул ЯсикIабазул театралъул минаялъуб тIобитIана Шамил имам ракIалде щвезавиялъул хIурматалда мажлис. Гьеб гIуцIун букIана ГIабдулхIамид Юсуповасул цIаралда бугеб школалъул хIаракаталдалъун. Мажлисалда гIахьал-лъи гьабуна диниял хIаракатчагIаз, лъай кьеялъул идарабазул цIалдохъабаз, гьезул эбел-инсуца ва преподавателаз. ЦIалдохъабаз гьениб бихьизабуна театралияб сценка ва гьелдалъун, иргадулаб нухалдаги, данделъаразда ракIалде щвезабуна Кавказалъул рагъул кьогIаб къисмат ва гьениб Шамил имамас лъураб бутIа.