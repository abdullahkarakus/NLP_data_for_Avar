– Мунагьлъун гIела дуе мун дагIбадулевлъун вукIин. – ВагIзалъун заман унеб жо букIин лъай гIела, ратIа гьарулеблъун хвел букIин лъайги. – Кинабниги бачIунесеб гIагараб ккола. – Кинабго чан гIалхул хIамаялде жанибе уна. – Нужер щивав вехь вуго, щивав жиндир рехъадул жавабиявги вуго. – Кинавниги бусурбанчи цояв цогидасе хIарамав вуго, гьесул бигун, боцIигун ва дингун цадахъ. – Кинабниги лъикIлъи садакъа ккола. – Кинабниги зарал жужахIалъуб буго. – Щивасе бигьа гьабун буго жиндие гIоло бижараб жо. – ГIадамазда кIалъай гьезда лъалеб жоялдалъун ва рехун те гьезие бокьулареб. – Дуца гьабураб диналъул къадаралда Аллагьас дудехун бухьен гьабула ва мунги гIагар гьавула. – Нужер хьвадиялда рекъарав вукIуна нужер бетIерги. – Дунялалда мун вукIа рикIкIадаса вачIарав чигIадин, яги нухлулав кинниги, дурго нафсги рикIкIе хабалазул агьлуялдасан. – ГIажизав чи ккола жиндир нафс гьаваялда нахъбилълъинабурав ва Аллагьасде хьулалги тIамулев. – Лъимал гьаре хвезе рукIине ва минаби рай чIунтизе. –  Дун батIулаздаса гуро, я батIулаб дилъги гьечIо.  – Бицараб жо, ай хабар бихьараб гIадаб гьечIо.  