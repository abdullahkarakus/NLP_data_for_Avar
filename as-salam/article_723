Дагъистаналъул муфтияталъул лъай кьеялъул отделалъул хIалтIухъабазда ракIалде ккана рогьалилъ рахъун тахшагьаралъул къватIал ва азбарал рацIцIад гьарулел, МахIачхъалаялъул ЖКХялъул хIалтIухъаби-руччаби роххизаризе. Гьезул буго гIемерисев чиясда бихьизеги бихьулареб, къиматги гьабулареб, амма цIакъ захIматаб хIалтIи. Гьединлъидал гьединал чагIаздехун гьабураб, цо гьитIинаб бугониги бербалагьиялъ, гьезул рекIелъе хинлъи лъугьинабулеблъи хIакъаб буго. Муфтияталъул хIалтIухъабазин абуни гьезие кьуна чай, конфетал ва тIугьдузул кIвацIаби. Гьайгьай, ЖКХялъулалги цIакъ разиго хутIана жидеда аскIоб гьабураб гьеб гIаданлъиялдаса.