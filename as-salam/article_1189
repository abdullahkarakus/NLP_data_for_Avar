Гьединго нилъ чIухIизе бегьуларо гIелму лъанин абун, ай цогидаздаса живго кIодолъун вихьизе. Салафу-салихIуназул цояс абуна: Вагьбица абуна:  МухIаммад бин ХIусайн бин ГIалица абуна:  Сулайманида гьикъула щиб квешлъиялъин пайда гьабизе толаребилан абун. Гьес абула чIухIиялъ толарин. ГIабдуллагь ХIададица абуна: ХъантIи, гьеб ккана Адам авараг мекъи ккеялъе аслулъун. Гьезие хIарам гьабураб гъотIодаса кваназе рачана хъантIиялъ. ХIасад, Къабилил мунагьалъул аслу гьеб ккана. ХIасад гьабун жиндирго вац чIвана гьес». ХIатимул Асамица абуна:  Нилъее чIухIи бегьуларо, щайин абуни гьеб Аллагьасул  сипат букIиналъ. Нилъеца ТIадегIанав Аллагьасул  сипат кквезеги бегьуларо. ЧIухIиялъул балагьлъун ккола, гьелъ ццим бахъинабулеб букIин. Ццимги квешаб жо буго. Гьелъин аварагас  лъабго нухалъ такрар гьабураб, ццим бахъунгеян абун, насихIат гьарун вачIарав чиясе. Живго жиндаго гIажаиблъун лъугьин ккола живго лъикI вихьи, напс кIодо гьаби. Гьеб какараб жо буго. Аллагьас  цIунаги нилъ гьединал къабихIал пишабаздаса.