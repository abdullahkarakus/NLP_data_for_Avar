ЦIунтIа районалъул Зехида росулъ ккезе бахъана талихIкъосараб лъугьа-бахъин. Амма росуцоязул бахIарчилъи сабаблъун гьелдаса БетIергьанас цIунун хутIана. Лъабго сон барай Фатима ясандулей йикIана гIурул рагIалда. Цо заманалдаса гьей гIурулъе йортана. ЦIорораб лъелъе ккарай гьей лъавудаса ана ва гIоралъ цеехун хъамулей йикIана. Цойидасанго гьей йихьана 71 сонил ригьалде вахарав ГIумар МухIаммадовасда. Расги ургъичIого ва сундулго пикру гьабичIого гьев гIурулъе кIанцIана. Хапан ккуна яс ва хехго гIорулъа къватIиве вахъине хIаракат бахъана. Гьеб кинабго лъугьа-бахъунеб бихьана аскIосан унев вукIарав гIолохъанчи НухIудин ИсмагIиловасда. Гьевги кIанцIана кумекалъе ва кIиясго яс гIурулъа къватIие яхъана. Гьеле гьединаб бахIарчияб иш гьабурал чагIи «Инсан» фондалъги районалъул бетIерасул ишал тIуралесги баркалаги сайгъаталги кьун кIодоги гьаруна.  