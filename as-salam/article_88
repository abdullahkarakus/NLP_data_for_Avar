  Витаминаздалъун ва макроэлементаздалъун бечедаб квен хIалтIизабила. Пихъалгун овощал щибаб къойил кванала.   Тохтурзабаз абула чара гьечIого витаминал хIалтIизаризе кколин абун. Гьаб заманалда витаминал гъорлъ ругеб квен цIакъго дагьлъун букIиналъ, витаминаздаса битIун пайда босизе ккола.   Рагъа-рачари цIикIкIинабила. Гьабила зарядка яги лъелго вилъина. Гьединаб мехалда чорхол къуват цIикIкIуна, бидулъ кислород гIемерлъула, макьу лъикIлъула ва кваназе гъира ккола. Анкьида жаниб лъабго нухалда 30-30 минуталъниги вилъанхъизе ккола инсан.   ХIалтIулеб бакI, заман ва цогидал санагIалъаби рекъезаризе ккола лъикIаб сахлъи букIине бокьани.   Гьелъул къагIидаби батIи-батIиял руго. Щивасул ригьалде, сахлъиялде балагьун тохтурас бихьизабураб къагIидаялда гьабила.  