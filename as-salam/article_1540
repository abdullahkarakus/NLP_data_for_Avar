Свалат-салам лъеяв Аварагас абухъе: Рехсарав кIиявго чиясдехун гIадаб кутакаб хIасад букIунарин абураб магIна буго гьелъул. Аварагасде  ягьудиязул гIалимзабаз гьабулеб хIасадги гьединаблъун букIана. Цогидаб хIадисалда буго: «Анлъго чи вуго хIисаб-суал гьабилалдего жужахIалъуве лъугьинавулев», - ян. Аллагь жидеда разилъаял асхIабзабаз гьел щал кколелин гьикъидал, Аварагас  абуна: Цоги хIадисалда буго: «Лъабго жо буго киналниги мунагьазул аслулъун кколеб. Нуж гьездаса хIинкъа ва гьездаса цIуне: воре, нуж цIуне чIухIалдаса, илбис чIухIиялъ бачана Адамидехун хIасад гьабиялде (илбис гьалаглъана жиндирго напс кIодого бихьиялъги, жиб цIаялдаса бижараб, Адамидаса хирияб бугин чIеялъги.  Гьедин илбис Адамидаса чIухIана. Гьединлъидал инсанасул къадру гIодобе ккеялъул бищун кIудияб гIаламат ккола жив вугеб шагьаралъул цониги гIалимчиясда яги лъикIал чагIазда гьев разилъунгутIи. Гьединав чи тIолабго халкъалъул баракаталдаса махIрумлъула, гьезул цонигиясул кумекги гьесие щоларо.  Гьединаб чIухIи чиясулъ букIиналъул гIаламат буго гьадин аби: «Гьанже, гIелмуялда гIамал гьабулев чиги хутIун гьечIо гьаб шагьаралда, цониги лъикIав чиги гьечIо», - ян. Гьелда релълъарал цогидал рагIабиги. Гьединал рагIаби инсанас абиялъе гIилла буго жиндилъго ругел сипатал гIадамазулъ загьирлъи. Муъминчи муъминчиясе матIу вугилан бугелъул. Нилъеца Аллагьасда  гьарула гьединал жалаздаса цIунеян. ЦIакъ битIун абун буго цояс: «Живго мукъсанав чиясда гурони цогидалги мукъсаналлъун рихьуларо», - ян). Нусиялда къого сон барав цо гIарабиясда гьикъидал: «Дур гIумру сундалъун халалъараб», - абун, гьес жаваб гьабун буго: «Дица хIасад гьабичIо, дунги гьадин хутIана», - ян. МУХIАММАД САЛМАНОВ