Гьей гьаюна 1955 соналда, рагъул гIахьалчи, гIемерал соназ росдал школалда тарбиячилъун хIалтIарав ГIалиев Ражабил хъизамалда. Начада, Мазада росабазул школазда цIалана, лъугIизабуна Буйнакскиялъул педучилище. ХIалтIизе ракIалъ ахIана гIагараб росдал школалде. ГIалиевалъул тIолабго гIумру бухьараб букIана гIун бачIунеб гIелалъе лъайгун тарбия кьеялда, гьел инсан ва захIмат бокьулеллъун куцаялда. РакIбацIцIадаб хIалтIудалъунги, ишалдехун бугеб рокьудалъунги, лъай-бажариялдалъунги гьей йикIана лъималазеги, гьезул эбел-инсуеги, коллективалъеги хIурматияйлъун. Загьират мустахIикълъана районалъул лъай кьеялъул управлениялъул нухмалъулезул Баркалаялъе ва шапакъатазе. Хасаб бажари букIана ГIалиевалъул гIуцIарухъанлъиялъе ва жамгIиял хIалтIабазе. Гьей йикIана лъикIай насихIатчIужулъун, ятулаан къварилъигIатIилъи ккаралъуй. КьучI бугеллъун, дурусаллъун гIезаризе кIвана гьелда жиндирго лъималги. ГIумруялъул гьудул ГIабдуразакъов ГIабдуразакъгун цадахъ гIадамалъе рахъинаруна Мурадги Каримги, Капиятги, Рашидатги, ПатIиматги. Киназго босана тIадегIанаб лъай. Эбел-инсулго гIадаб хIурмат-хъатиралда руго жиде-жидер хIалтIабазда. Загьират кидаго кIоченаро гьелъул рикIкIен гIемерал цIалдохъабаздаги, гIагарлъиялдаги, коллективалдаги, росужамагIаталдаги. Алжаналъул агьлулъун гьаюн ятаги. ГIАГАРЛЪИ, ШКОЛАЛЪУЛ КОЛЛЕКТИВ, РОСДАЛ ЖАМАГIАТ.