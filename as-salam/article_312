Хьаргаби росулъ тIоритIана наиб Идрис ракIалде щвезавиялъул хIурматалда теннис хIаялъул рахъалъ къецал. Гьел тIоритIана районалъул гIадамазда гьоркьор. Гьединаб турнир тIобитIиялъе аслияб гIиллаги букIана гIолилал спорталде машгъул гьари ва гьезда гьоркьоб гьудуллъи-вацлъи цIикIкIинаби. Чепионат тIобитIиялъе квербакъана районалъул рухIиял церехъабаз ва Хьаргаби росдал бегавул Багьавудин Идрисовасул хIаракаталдалъун районалъул гIолилазул гIуцIиялъ. Турниралъул хIасилал гьаридал бергьана Хьаргабиса Иляс ГIабдулвагьабов, гьенисаго МухIаммад ГIабдукъаликъов, МухIаммад МухIаммадов ва Хъвартихьуниса АхIмад Сайпудинов.    