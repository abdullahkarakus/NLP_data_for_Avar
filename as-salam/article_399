«Хадж - путь к новой жизни» абураб ахIиялда гъоркь, ГIиса аварагасул цIаралда бугеб рухIияб централда тIобитIараб тадбиралда гIахьаллъи гьабуна анцIазаргогIанасев хIажичияс. ГIашура къоялъ тIобитIараб гьеб мажлисалда кIалъазе вахъана муфтиясул заместитель АхIмад МухIаммадов, ДРялъул миллияб политикаялъул ва диниял ишазул рахъалъ министр Энрик Муслимов, Россиялъул хIеж-миссиялъул нухмалъулев ХIизбулла Асуев ва «Марва-Тур» компаниялъул генералияв директор Булат Къурбанов. Гьенире рачIаразда гьоркьоб рехана гIумраялде ине изну кьолеб ункъо путевкаялъе можороги.    