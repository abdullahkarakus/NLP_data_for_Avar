Дуегоги жамгIияталъеги пайдаяб иш гьабизе кIвахIаллъуге. ТIаде босараб тIубазабе.  *** Дудасаго язихълъиялдаги загIиплъиялдаги вугесухъ цIикIкIун валагье.   *** ЛъикIал гурел пикрабаздасаги къасдаздасаги бетIерги ракIги цIуне.  *** ГIадатго тIаме гIумру. Мискинлъиялдаса рахIатаб жо бати щакаб бугин.  *** Воре, ццидахунге. Дуего зарал гьабурасдасаги тIаса лъугьа. КIочон тоге гьаб дунял кIкIарадул кваркьиялъулцин багьа гьечIеб букIин.   *** Рохел тIаса унилан пашманлъуге, къварилъи бачIунилан ургъалилъ къанги вукIунге. Аллагьасде тIамун те кинабго.  *** ГьитIинаб жо кIодо гьабуге. Дуда бихьизе хъвараб чияда бихьуларин. *** Лъица бугониги ракIбакъвазабулеб рагIи абун батани, рекIелъе биччаге. Гьеб рагIиялъ дуе гуреб, доб абурав чиясе гьабулин зарал.   *** Цо пуланаб къоялъ дуда бичIчIизе буго ахир-къадги мун ахиралде щваравлъи. Гьебин абуни букIине буго байбихьилъун.    *** Сухъмахънухккун вачIунаго, данде вачIунесе нух биччан, хьибилалдехун гали тIаме.  *** Кваналелъул дуего лъабил бутIа те, хутIараб цадахъ ругезе кье. Гьеб ккола гьаб дунялалда талихIавлъун вукIиналъул балъголъи. 