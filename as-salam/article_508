Гьардарал гурищ нуж, хIежалде унел, Авараг вижараб ракьалде щолел. Авараг вукъараб Равза бихьулел, Гьесул ватIаналде гьоболлъухъ щолел.   Нужей нух битIаги, я хIажизаби, Гьабураб, гьарараб къабул гьабеги. РекIел мурад тIубан, сах-саламатго Рижараб ракьалде тIадги руссаги.   Дирги салам бице аварагасда, Урхъараб, гIащикъаб, гIурхъи лъалареб Доба, БакъигIалда рукъун ругезда, Шамил имамасда, Адам, ХIавада.      