МахIачхъалаялда, «Гьудуллъиялъул минаялъуб», тIобитIана «Баркалаялъулаб сордо» абураб цIаралда тадбир. Гьеб тIобитIана жинда жанив нилъер хирияв авараг ﷺ гьавураб рабигIул аввал моцIалъул хIурматалда. Дандеруссиналда гIахьаллъи гьабуна азаргогIанасев чияс.  ТIубараб моцIалъго республикаялъул шагьараздагун росабалъ тIоритIана рухIиябгун тарбия кьеялъул тадбирал.  «Гьудуллъиялъул минаялъубги» цIалана Къуръан, ахIана нашидал, вагIзаби гьаруна машгьурал гIалимзабаз.  Гьеб тадбир тIобитIиялъе квербакъи гьабуна республикаялъул Миллияб политикаялъул ва диниял ишазул министерствоялъгун Дагъистаналъул муфтияталъ. 