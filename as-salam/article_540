Каспийск шагьаралда бугеб «Греция» абураб банкетазулаб залалда тIобитIана «Основы религии» абураб тIехьалда тIасан лъазабун букIараб къецалъул финалияб бутIа. Конкурс тIобитIана рехсараб шагьаралъул имамзабазул советалъул председатель Мурад ИсмагIиловасул хIаракаталдалъун ва гьеб берцинго иналъе квербакъи гьабуна ДРялъул муфтияталъгун шагьаралъул депутатазул собраниялъул председатель ГIабдулвахIид Жаватовас. Къецалда гIахьаллъи гьабуна 2500 цIалдохъанас. Финалалде ворчIана 300-яв. ХIасил гьабидал тIоцебесеб бакI щвана Аминат Къадиевалъе, кIиабилеб бакI – Марьям КъурбанисмагIиловалъе, лъабабилеб бакI – МухIаммадрасул Исрапиловасе, ункъабилеб бакI - Фатима ГIабасовалъе, щуабилеб бакI – ХIажи-Мурад Жамалудиновасе.  