Гъуниб районалъул библиотекаялда, байрамазда хурхун тIоритIулел данделъабазда гьоркьоб, ахирал соназда хасаб бакI кколеб буго исламиял мажлисазул тадбиразги. Гьединаздасан ккана рабигIул-аввалалъул 26-абилеб къоялъ райбиблиотекаялда хирияв Авараг ﷺ кIодо гьавун тIобитIараб тадбирги. Гьелда гIахьаллъи гьабуна районалъул росабазул библиотекабазул халтIухъабаз ва тIаде рачIарал гьалбадерица.           Гъуниб росдал имам МухIаммад-хIажияс ва Хьиндахъ росдал имам Ибрагьим-хIажияс вагІза- насихIатал гьаруна ва мавлидал ахIун мажлис берцинго нухда бачана.    