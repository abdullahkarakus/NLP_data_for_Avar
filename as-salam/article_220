Россиялъул халкъазул цолъиялъул къоялъул хIурматалда Дилималъул гIемеррахъазулаб лицеялда тIобитIана столалда теннис хIаялъул рахъалъ турнир. Къецалда гIахьаллъизе ва гьезухъ балагьизе рачIаразе вагIза-насихIат гьабун кIалъана Казбек районалъул имам МухIаммадрасул МухIаммадгъазиев. Гьес бицана исламалда рекъон гьудуллъи-вацлъи цIуниялъул бугеб кIваралъул хIакъалъулъ. Районалъул бетIерасул заместитель Басир Нуцаловас бицана ахираб заманалда халкъалда гьоркьор тIиритIизарулел ругин кьучIго гьечIел гьересиял харбал ва гIолилал ахIана гьединал жалазда божичIого рукIине. Турниралъул ахиралда бергьаразе кьуна шапакъатал, медалал ва грамотаби.