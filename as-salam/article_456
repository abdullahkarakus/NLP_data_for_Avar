  ХIежалде арал дагъистанияз бихьизабуна цIакъго лъикIаб мисал. Гьез кьишни-къулалдаса бацIцIад гьабуна Маккаялъул ан-Нур абураб мегIер. Гьеб магIарда буго нилъеда киназдаго лъалеб ХIираалъул нохъо. ТIоцебе гьениб бачIана МухIаммад аварагасухъе ﷺ вахIюги. Гьеб нохъоде зиярат гьабизе рачIуна аза-азар хIажизаби. Гьайгьай, гьенире рачIараз жидедаго хадуб гьениб тола кьишниги. ГIизраил МухIаммадбасировасул нухмалъиялда гъоркь хIеж борхизе арал Дагъистаналдаса хIажизабиги щвана гьенире зияраталъ. Гьениб бугеб лъикIаб гуреб хIалги бихьун, гьез гьеб мегIер бацIцIадги гьабуна кьишни-къулалдаса.   