Аварагас  абуна: «Бер ккей – хIакъаб жо буго», - ян. Аллагь  разилъаяй ГIайшатица бицараб хIадисалда буго: «Нужеца ТIадегIанав Алагьасдаса бералдаса цIуни гьаре, хIакълъунго, бер ккей – хIакъаб жо буго», - ян. (Ибну Мажагь).  Цоги хIадисалда буго: «Аварагас амру гьабулаан бералъе дару-сабаб гьабе», - ян. «Бер ккей – хIакъаб жо буго, ТIадегIанав Аллагьасул къадаралда цебе кколеб жо щибгIаги букIарабани, гьеб бер ккей букIинаан, нужеда лъица бугониги черх чуреян (чурараб лъим кьеян) тIалаб гьабуни, нужеца черх чуре». (Муслим).  «ГIемерисел дир умматалъул гIадамал, ТIадегIанав Аллагьасул къадаралдаса хадуб, бер ккеялдалъун хвезе руго». Цо нухалъ Бичасул аварагасда r гIодулеб лъимадул гьаракь рагIана.  Гьес абуна: «Лъимералъе лъугьараб щиб, цIакъ гIодулеб бугин. Нужеца гьелъие бер ккеялдаса дару-сабаб щай гьабулареб?» - ян.  Аварагасдасан  рачIарал гIемерал хIадисал руго бер ккеялъул хIакъалъулъ. Гьединго жиназул бер ккеялъул хIакъалъулъ рачIаралги руго ЖухIфат абулеб бакIалъул ХIарар абулеб кIкIалахъ Сагьл ибн ХIанифица черх чурулеб букIана. Гьевги вукIана берцинаб лага-саналъул инсан. ГIамир бину РабигIатида вихьана гьев чвердолев ва абуна: «Дида киданиги вихьичIо гьадинаб хъахIаб, яс-гIаданалъул гIадаб гьайбатаб черхалъул инсан», - абун. Сагьл бину ХIаниф, гьел рагIабаздаса хадув, гIодов ккана. Цадахъ рукIарал гIадамал Аварагасухъе рачIана ва абуна: «Я Бичасул Авараг , дуда кIолищ Сагьлие кумек гьабизе? АллагьасхIаги, гьес бетIер борхулеб гьечIо, лъавудеги вачIунев гьечIо», - ян.  Бичасул Аварагас  цIехана: «Нуж лъида бугониги щаклъулел ругищ?» - ян. Гьез абуна: «ГIамир ибн РабигIатида вихьун вуго гьев чвердолев», - илан. Бичасул Аварагас  ГIамир бину РабигIа ахIана ва бадибчIвай гьабун абуна: «Щиб сабаблъун нужер цояс жиндирго вац чIвалев?  Мун гIажаиблъизавулеб жо дуда бихьараб мехалда щай дуца абичIеб ТIадегIанав Аллагьас баракат лъезабеги», - ян абун. Цинги Аварагас  абуна: «Дуца черх чуре гьанже гьесие гIоло», - ян.  ГIамирица хIарччиниб гьумер, кIиябго квер, кIиябго гъеж, кIиябго хIетIе, накаби ва жиндир изаралда гъоркьаса бакI чурана. Цинги Сагьлиде нахъасан, ботIродаса гIодобе мугъзаде тIуна гьеб лъим ва гьебсагIаталда Сагьл, тIадеги вахъун, гьелгун цадахъ ана щибго букIинчIеб гIадин. Бералъул асар инсан дандчIваялдалъун, вихьиялдалъун, ракIалде ккеялдалъун, кIалъаялдалъун, дугIа цIалиялдалъун букIуна, хIатта беццасулгицин бер букIунин абула (беццасул бер ккеялъе, сипат гьабун бицаниги гIола). ГIемерисеб бер букIуна инсан вихьичIого, сипат гьабун, бицен гьабун ккарабги. Бер ккеялъе аслу – инсанасда цо жо бихьидал ва бициндал, гIажаиблъи, хIикмалъи гьаби буго. Бер ккезейин абун букIунаро (хIикмалъи гьаби), инсанасе бокьичIониги ккезе рес букIуна.  Гьединлъидал Аварагас  малъана нилъеда гIажаиблъи ккараб бакIалда цIализе дугIа. Гьаб дугIаги цIализе бегьула: Лъимал хъизамалде боцIи-малалде бер ккелин хIинкъарабщинаб, гIажаиблъи ккараб жоялде, бер чIван хадуб, гьаб дугIа цIалила цIунизе рукIине ва баракатги лъезе: Хъизан-лъимал рукIа, боцIи-мал букIа, бер ккелин хIинкъарабщинаб жоялъул берцинлъи бахчизеги лъикIаб буго. ГIафанил вас ГIусманидаса бачIараб хIадисалда буго. Цо нухалъ гьесда вихьула берцинав вас.  Лъимадул берцинлъи бахчун гьелда бер ккунгутIизе абураб рагIи буго гьеб. Лъимал-хъизамалда, боцIималалда бер ккелин хIинкъараб мехалъ гIемер КъулагIузаби цIализе лъикIаб буго.  Нилъер Аварагас rжундуздаса инсанасе бер ккеялдаса цIунун цIалулаан батIи-батIиял дугIаби, КъулагIузаби рещтIиндал, гьел цIалана, цере рукIарал тана. Лъимал-хъизамалда, боцIималалда бер ккелин хIинкъараб мехалъ, бер кколеблъи лъалев чиясдаса рикIкIалъила.  Хъизан-лъималазда, боцIималалда, гьабулеб хIалтIипишаялда (цебе инарин) бер ккелин хIинкъараб мехалъ, нужеца нужерго хIажатал балъго гьаре (тIурай), гIадамазда цебе бицинчIого (дица гьабги-гьабги гьабизе бугин абун), хасго бер кколев чиясдаса балъго. МУХIАММАДХIАБИБ БУДУНОВ