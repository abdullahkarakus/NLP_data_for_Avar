Кокрекалда тIобитIана гIемерал гIалимзабаз гIахьаллъи гьабураб мажлис. Гьединго гьелда гIахьаллъи гьабуна мадугьалихъ ругел росабалъа гIадамазги.  Гьениб гIалимзабаз бицана лъай тIалаб гьабизеги гьеб тIибитIизабизеги ккеялъул, тIабигIат берцин гьабиялде кIвар кьезе кколеблъиялъул хIакъалъулъги.  Мажлисалда вагIза-насихIат гьабуна ДРялъул муфтияталъул северияб округалда вугев вакил ГIизраил МухIаммадбасировас, Хасавюрот районалъул имамзабазул советалъул председатель МухIаммад Дибирдадаевас, ЧIарада районалъул имамзабазул советалъул председатель ХIабибула МухIаммадовас ва гIемерал цогидазги. 