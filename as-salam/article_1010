– Нужерго хIажатазе квербакъи тIалаб гьабе – гьеб балъго гьабиялдалъун. НигIмат жиндие щваравщинав жиндехун цогидаз хIасад гьабулев вуго. – Щибаб махщалие гьелъул агьлуялдаса кумек тIалаб гьабе. – Дурго ракIалда цIехе, гIадамаз дуда кин малъаниги, кигIан гьез малъаниги. – Мун мутIигIлъе – дуеги мутIигIлъила. – Дуца бигьалъи гьабе – дуеги гьединго гьабила.  – Дир асхIабзаби цIвабзазда релълъун руго, гьезул кинасда хадур рилълъаниги нуж ритIун ккела.  – ГIакъуба бищунго хехго щолеб жо буго цогидазда тIад зулму гьаби.  – Дур бищунго кIудияб тушман кIиябго хьибилалда гьоркьоб бугеб напс буго.  – ГIадамазул бищунго мунагь цIикIкIарал ккола – мекъаб жоялде гьоркьоре лъугьин гIемерал. – ГIадамазул бищунго мунагь цIикIкIараб жо ккола – гьересияб мацI. – Бищунго кIудияб беццлъи ккола жинда битIараб нух батун хадув гьелдаса къосин.  – ЦохIо БетIергьанасе гIоло гьабе кинабго, цогидал рахъаз гIей гьабила.   – Бищунго гIамалазул хирияб ккола – бусурбанчиясе дуца бачIинабураб рохел.  – ГIамалазул бищунго хирияб ккола – Аллагь лъаялъул гIелму. – Бищун кIудияб жигьад – дурго нафсалде данде гьабулеб ккола.