29 октябралда Хьаргаби росулъ тIобитIана «Ас-салам» газеталъул хIакъалъулъ бицараб мажлис. Гьелда гIахьаллъи гьабуна муфтияталъул мугIрузулаб округалда вугев вакил МахIмуд Думалаевас, Хьаргаби районалъул имамзабазул советалъул председатель МухIаммадсайпула АхIмаевас, «Ас-салам» тIибитIизабулезул нухмалъулев ГIали МухIумаевас, рехсараб газеталъул районалда вугев вакил Мурад ГIумаровас ва КIикIуни росдал имам ХIасан МухIаммадовас. Гьеб мажлисалда газеталъе подписка гьабуразда гьоркьоб можороги рехана гIумраялде ине кIиго путевка щвеялъе гIоло. Гьединго цо-цоязе кьуна къиматал сайгъатал ва Баркалаялъул кагътал.  