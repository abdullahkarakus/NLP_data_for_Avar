РабигIул аввалалъул хIур-маталда Дагъистаналъул гуманитарияб институталда тIобитIана мавлид. Гьелда гIахьаллъи гьабуна студентаз, ВУЗалъул коллективалъ, муфтиясул заместитель АхIмад МухIаммадовас, миллияб политикаялъул ва диниял ишазул рахъалъ министрасул заместитель Расул ХIажиевас ва цогидазги. Гьениб ахIана нашидал, бицана Аварагасул ﷺ гIумруялъул хIакъалъулъ ва студентаз бихьизабуна жидецаго хIадур гьабураб театралияб церерахъин.