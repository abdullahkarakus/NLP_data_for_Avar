Шамил районалъул Зивуриб росулъ рагьана цIигьабураб памятник. Гьеб тадбиралда гIахьаллъи гьабуна районалъул бетIер МухIаммад ХIасановас, райсобрниялъул депутатазул председатель МухIаммадамин Хизроевас, росдал имам ГIалиасхIаб ХIажиевас, росдал бегавул МухIаммад МухIаммадовас, культураялъул отделалъул начальник Гъапар ГIабдулмухIаммадовас, школалъул коллективалъ ва цIалдохъабаз. Муниципалитеталъул нухмалъулес киназдаго баркана КIудияб Бергьенлъиялъ 78 сон тIубай ва гьарана ракълилаб гIумру. 