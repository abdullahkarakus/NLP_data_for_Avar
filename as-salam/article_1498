МоцIрое щвараб мухьалъул гIемерисеб хвезабула машиналда тIад, кьола газалъухъгун токалъухъ, интернеталъухъ, телефоналъухъ. Нилъер умумул гIадин квананги ретIунги тIуралел рукIаралани, инсанасе цIакъ дагьаб мухь гIолаан. Амма гьелда къокълъун хутIулеб гьечIо. Гьелъ батила абулебги, бугебгIан гIолареб жо бугин гIарацин абун. МоцIрол ахиралда щолеб гIарац хвезабула льималазе къваригIаралда тIад, рокъобе нигIматал росун, квартираялъухъ кьун. МоцIрое щвараб мухьалъул гIемерисеб хвезабулеб бакI щибдай букIина хъизамалда щуго чиги вугони, моцIрое бачIунеб гIарацги 25 азаргоялде бахунеб гьечIони. Дир пенсиялъул гIемерисеб бутIа лъималазе, лъималазул лъималазе бикьун лъугIула, дирго рукъ бетIергьанчияс хьихьун буго. Рокъобе къваригIараб
жо босула.
 Кванихъ ва дарабазухъ уна. Лъимер хьвадулеб яслиялде кьезе ккола саламатаб бутIа. ЧIужуялъухъе кьола. Гьелъ тIубала рукъалъул мурадал.  Квартираялъухъ кьун лъугIула дир харж. ХвезабизегIан гIемерго щоларо баракат лъеяб. ГIемерисеб хола машинаялда, телефоналда, рокъоре росулел продуктабазда, хъизан-агьлуялда тIад. ХутIараб гIарац рукъ къачIаялде биччала. Щуго соналъ цебе кредит босун букIана. Гьеб бецIулаго гIемер гIакъуба бихьулеб буго. БачIараб харж тIубанго гьелъухъ кьола. Рукъалъе хIажатаб чIужуялъул харжалдаса босула. Воре, кредиталда аскIоре къаге. ТIолабго харж уна рукъалъул ва хъизан-агьлуялъул хIажатазе. Дун вуго гIолохъанчи. Хъизан гьабизе хIадурлъулев вуго. Гьединлъидал щвараб гIарац эбел-инсухъе кьола. Гьез кколелъубе хIалтIизабула. Кибе араб лъачIого дунялалъул хIажатазе ун батула. ЦIакъ баракат гьечIеб жо буго дунялалъул боцIи. Харжалъул бащдаб нухда уна. ХутIараб хъизан-агьлуялда тIад хвезабула. Диего щибго толаро.