Жиб-жиб рокъобе щолеб Шагьрил моцIрол нур гIадаб. ГIаламалъе хIажатаб, ЧIахъаги мун, «Ас-салам».   АнцIила цо мацIалда КъватIибе жиб биччалеб. Чара гьечIеб мугIалим, ЧIахъаги мун, «Ас-салам».   Иман-ислам малъулеб, Мунагьазде нух къалеб. АхIмад-хIажил баракат, ЧIахъаги мун, «Ас-салам».   ГIурус ракьалда тирун Халкъ бусурбан гьабулеб. ГьечIого жиб гIолареб, ГIажаибаб «Ас-салам».   Щибаб рукъалъул агьлу Исламалде ахIулеб. ГIелмуялъул жиб цIураб, ЦIар рагIараб «Ас-салам».   Бакъул чIорлъун жиб щолеб Щибаб бецIаб бокIниде. КIвахI гьечIого къеркьолеб, Къуват бугеб, «Ас-салам».   Кибго дагIват гьабизе Гьунар жиндир кIудияб. ХIуруфазулъ нур бугеб, Баркат бугеб «Ас-салам».   МоцIрое кIиго нухалъ Халкъалъухъе жиб щолеб. Жаниб месед бекьараб, Барка нилъер, «Ас-салам»    