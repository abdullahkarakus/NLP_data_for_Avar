Конкурсалъул хIасилал гьаруна Шамил районалъул «Цолъи» газеталъул редакциялда тIобитIана «МархIаба, Рамадан» абураб къецалъул хIасилал гьариялъул ва бергьаразе сайгъатал кьеялъул тадбир. Рамазан моцIалъул хIурма-талда, росабазул школазул цIалдохъабазда гьоркьоб тIобитIун букIана, бищун лъикI кечI рикIкIиналъул рахъалъ къец. ДРялъул муфтияталъул лъай кьеялъул отделалъул рехсараб районалда бугеб бутIаялъул нухмалъулев ХIабибулла МухIаммадовас ва газеталъул редактор ПатIимат МухIаммадовалъ бергьаразе кьуна сайгъатал ва Баркалаялъул кагътал.  Гьединго цIалдохъабазда баркана ва гьезие лъикIабщинаб гьарана райадминистрациялъул лъай кьеялъул отделалъул начальник Карим Будуновасги.  