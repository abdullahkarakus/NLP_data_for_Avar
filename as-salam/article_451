  «Инсан» фондалъул кумекалдалъун аза-азар дагъистаниязе рес щвана Хирияб ракьалда къурбан хъвезе. Къурбаналъул гьанги гьез бикьана Маккаялъул мискинзабазе.  ГIемерал гIасрабаз цебе инсанияталъул бищун хирияв МухIаммад авараг ﷺ гьавураб ракьалда гьединаб садакъа гьаби ккола цIакъго кири цIикIкIараб иш. Ва гьелъул хIасилалда Маккаялъул мискинзабазе рес щвана кванил нигIматазда нахъа гIодорги чIун дагъистаниязе баркала загьир гьабизеги гьезие лъикIабщинаб гьаризеги. Аллагьас къабул гьабеги гьабурасул гьабураб садакъа.    