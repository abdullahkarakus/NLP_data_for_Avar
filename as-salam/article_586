  ГIолохъанго росги хун, 25 сон барай гьей хутIана, гьитIинаб щуго лъимергун къороллъуда. Лъималазе гIоло баччана захIмат, хIалтIана колхозалда. Гьелъ абула, мадугьалихъ бугеб росулъ цониги хур батиларин жинца жаниб газа чIвачIеб. ХIалтIизе унелъул лъималазда хадуб балагьулаан нусилъе сонал рахуней эбел Калимат. ГIезегIан къо бихьун тIамураб гIолохъанлъиялдаса хадуб, ай ригьалде яхиндал гьелда, васасулги нусалъулги рухIелалги рихьана. Бербалагьи гьабизе тIаде ккана васасул бесдал хутIарал лъималазда хадубги. Жакъаги гьелъ лъималазул лъималазулги лъималазе гIакълу кьола, лъикIабщинаб малъула, гьезие цебе букIаралъул бицуна. Ниж чIухIарал ва рохарал руго гьединай кIодоэбел нижер йикIиналдаса.      