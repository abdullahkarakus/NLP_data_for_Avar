«Духовно-нравственные ценности как основа профилактики деструктивной идеологии в условиях современных вызовов» абураб цIаралда гъоркь, МахIачхъалаялда тIобитIана гIелмиябгун практикияб конференция. Гьеб тIобитIана Северияб Кавказалъул бусурбабазул Координациялъулаб центр гIуцIаралдаса 25 сон тIубаялъул хIурматалда. Конференциялда гIахьал-лъизе МахIачхъалаялде рачIун рукIана анкьго регионалдаса рухIиял церехъаби. Гьединго тадбиралда гIахьаллъи гьабуна ДРялъул муфти, шайих АхIмад-афандицаги. Конференциялъул гIахьал-чагIаз бицана щивав чияс тIабигIат берцин гьабиялде, рухIияб рахъалде кIвар кьезе кколеблъиялъул ва нилъее хIинкъи бугеб идеологиягун батIи-батIиял багъа-бачариял жамгIияталде гьоркьоре риччазе бегьунгутIиялъул хIакъалъулъ.