  Мусал МухIаммадица магIладерил жамагIаталъе къогогIан соналъ, рамазан моцIалъ сахIал рахъизе, чIагояб ролъ бикьана рухI рикIкIун, росдал мажгит ва лъимал цIализе мадраса бана, чи хведал щивасул къварилъи гIахьал гьабула, унтаразе квербакъула, росдал хабалаби къачIана, гьел рацIцIад гьаризе, кьун гIарацгун чи тIамуна. ПалхIасил, гьес гьарулел хIалтIабазул бицун хIалго кIоларо. Гьале дунги, МухIаммадил баракат щварай Аллагьасул лагъ, 2022 соналда Хьаргаби районалъул мажлисалда гIумраялде ине путевка бергьарай гIадан. Дида гьениб бицана гьеб сайгъат МухIаммадил бугин абун. Ва Хьаргаби росдал мадрасалъул директор ГъазимухIаммадица гIарацги кьуна гьение ине.  Дие бокьун буго гьев сахаватав инсанасе баркала кьезе. Аллагьас гьединал васал Дагъистаналда гIемерлъаги. Цоги нухалда баркала, МухIаммад. Дун гIадин Аллагьги разилъаги дудаса.    