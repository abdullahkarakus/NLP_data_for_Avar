Къуръаналда, шаргIиял тIахьазда яги аятал
хъварал тIанчазда жаниб гIарац лъезе хIарамаб
буго. Гьединлъидал «Бисмиллагьи ррахIмани
ррахIим» абун хъвараб конверталда жанибги
гIарац лъезе бегьуларо.
(«ФатхIул МугIин»). Холесда аскIоб суннатлъула «Ясин» ва «РагIд»
сураби цIализе. Дагъистаналда гIадатлъун билълъун буго «Ясин» цIали, амма «РагIд» цIализе
цIикIкIун беццараб буго. «Ясин» цIалула холесда доба букIинеб бугеб жо ракIалде щвезе ва
иманги цIикIкIинелъун. «РагIд» цIалула холесе
хвалил захIмалъи бигьа гьабизелъун. Холев чи
гIакълуялда яги сахго вугеб заманалда Къуръаналъул тафсир цIализе лъалев вукIун ватани,
гьесие жиндиего беццараб буго «Ясин» цIализе.
(«ТIухIфатул МухIтаж», ва «Мугънил
МухIтаж»). Как балеб мехалда тIадаб гьечIо эбел-инсуе
жаваб гьабизе. Паризаяб как батани, жаваб кьезе хIарамаб буго. Суннатаб как балев вугони ва
гьелги къварилъулел ратани жаваб щвечIин
абун, гьеб мехалда суннатлъула.
(«ИкънагI» ва «ХIашияту Жамал»). Суждаялдаса яги «аттахIияталдаса» тIаде
вахъунаго квералги чIван вахъине суннатлъула.
Карагьатаб буго цояб хIетIе цебе лъун тIаде
вахъине. Карагьалъи нахъе уна гIузру батани,
масала, херлъун яги унтун.
(«ТIухIфатул МухIтаж»).
 ХIайизалда йигей чIужуялъ черх чурилалде
цебе яцIалъун йигищали мухIканго лъазабизе
ккола. Черхги чурун какги бан хадубги бачIун
батани, цIидасан яцIалъидал черх чурила.
Амма гьеб как цIидасан базе кколаро.
(ШархIул Мафруз). Гьеб сураялъул 7-14 аятазда гьабураб тафсиралда абулеб буго (магIна): Сивак хIалтIизаби буго кутакалда кIвар цIикIкIараб суннат. Аварагасги  гьеб гIемер хIалтIизабулаан, хасго какичуриялда ва как базегIан цебе. Бокьараб хъачIаб, къвакIараб цабзаздаса тIогьиллъи инабулеб алат хIалтIизаби сиваклъун рикIкIуна. Гьединлъидал, цаби чурулеб щеткаялъ цаби чуриги сивак хIалтIизаби гIадин рикIкIуна, амма ният букIине ккела гьеб хIалтIизаби сивак хIисабалда гьабулеб бугин абураб.  Щайин абуни, ният хал гьабун рукIунелъул гIамалал. Сивак хIисабалда батIи-батIиял гъутIбузул гIаркьалаби хIалтIизаризе бегьула. Бищун лъикIаб буго «аль-Арак» абураб гъветIалъул, хадуб «ан-НахIл», цинги «аз-Зайтун» гъотIол.  Абу Гьурайратидаса бицараб хIадисалда буго: «Дир умматалъе захIмалъизе гурин абун гуребани, дица щибаб какие сивак хIалтIизаби тIадаблъун бихьизабилаан». (Муслим) Сивак хIалтIизаби суннатаб буго гIемерисел бакIазда. Гьединаздаса ккола: Къуръан, хIадис, тасбихI цIализе байбихьизегIан цебе, мажгиталде яги рокъоре лъугьунаго, кьижилалде цебе ва макьидаса рорчIидал, кIалдиса махI бахъараб мехалъ, кваналалде цебе ва гь. ц. («Мугънил мухIтаж» «Бушрал карим»). Дуца гьабулеб пиша даран ккола, щайгурелъул, арендаялъ босиялъул хIасилалда мун заманаялъ гьел рукъзазул мунпагIатазул бетIергьанлъун вахъуна. Цогидазухъе арендаялъ кьейдал дуца мунго бетIергьанаб мунпагIат гьесие бичулеб буго. Гьединлъидал, лъагIалил ахиралда дур гьеб дармилъ хIалтIизабулеб гIарац нисабалде бахун бугони, дармил закат бахъизе ккола. (ТухIфатул мухIтаж ва ХIаваши щирваний).