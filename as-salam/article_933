Бичасул аварагас ﷺ абуна: – Исламалъ ва гьижраялъ бацIцIуна цебехун букIараб жо. – Ислам тIадегIанлъула, гьелдаса цоги жо борхуларо. – Жинда зулму гьабурасул дугIаялдаса цIуне. – Квешав гьалмагъасдаса цIуне, гьесдалъун кьола дуе къимат. – Мун цIуне хиянаталдаса, гьеб буго цогидасдехун пикру квеш гьаби.  – Нуж цIуне гъибаталдаса. – Нуж цIуне квешаб агьлуялдаса яхъарай берцинай гIаданалдаса. – Иман буго кIиго тайпаялда. Бащдаб - щукруялъулъ ва цогидаб бащалъи - сабруялъулъ. – ЛъикIлъи буго лъикIаб тIабигIат. Мунагь буго рекIеда хIунсулеб ва гIадамал жинде раккизе бокьулареб.  – Нужерго умумузе лъикIлъи гьабе, нужер лъималаз нужееги гьабила. Нужерго лъудбузе лъикIаллъун рукIа, нужерго ясазеги лъикIаллъун рукIина.  – Дун витIана авараглъун гIадамазулгун хIал рекъезабизе. – Балагь бухьун буго кIалъаялда, ай кколареб бициналъ питнаялде рачуна. – НугIзал рачине ккола жинца дагIба балес, гьа кьола инкар ккурасе. – Квешлъи тей садакъа буго. – Дуда Аллагь лъай, ай Гьев рехсе мун лъикI вукIаго, Гьесда мун лъала захIматаб хIалалде ккедал.  – Дуда лъай, щвечIеб жо дуе насибаб букIараб гуро. Дуе щвараб жо мекъи ккезеги букIинчIо. – Дуда лъай Аллагьасул рахъалдаса кумек сабруялдалъун букIуна. Бигьалъи щвей захIмалъиялда хадуб букIуна.  – ЗахIмалъиялда хадуб бигьалъи камуларо.  – ЧIужуялъул лагъасул талихI къана. – Нужеца ккве щулияб бухьен, ай Ла илагьа иллаллагь.  – Нужеца цоцазе сайгъатал кье, нуж цоцазе рокьила.