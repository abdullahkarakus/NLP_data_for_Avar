– Аллагьасул ﷻ амру тIубай, "Сурату Ал- АхIзабалъул" 56 аяталда «Нужеца гьесде салават битIе»абун нилъеда амру гьабулеб бугелъул. Гьаб буго гьелдаса щолеб бищун кIудияб пайда. Гьеб кколеб бугелъул бацIцIадаб гIубудият (Аллагьасул ﷻ амру тIубай гурого, гIибадаталдаса цоги мурадги гьечIелъул). – Лагъ Аварагасде ﷺ салават битIулев вугебгIан мехалъ малаикзабаз лагъасде салават битIулеб букIин. – Салават битIарасе щибаб салават рикIкIун анцIго лъикIлъи щвей, анцIго квешлъи тIаса ин ва анцIго даражаялъ эхеде вахин. АнцIго лагъ тархъаравгIан кири щвей. – Авараг ﷺ жинде салават битIулезе Къиямасеб къоялъ нугIлъун ва шафагIат гьабулев вукIин.  – Нифакъалдаса вацIцIалъи ва жужахIалъул цIаялдаса хвасарлъи хъвай. – Салават битIулев чи Аллагьас ﷻ Къиямасеб къоялъ шагьидзабигун чIезави. – Къиямасеб къоялъ гьесул гъеж Аварагасул ﷺ гъажалда цун букIин (гьевгун цадахъ вукIин). – Гьев хвараб мехалъ салават гьесул хабада аскIобги чIун, гьесул мунагьал чури тIалаб гьабулеб букIин. – Щибаб салават рикIкIун УхIуд мегIергIан кIудияб кири кьола. – Гьелъ жужахIалде лъугьиналдаса гьукъула, хIата цо-цо салаватазул хIакъалъулъ бачIана гьеб салават цо нухалъ битIани 80 соналъул мунагь чурулилан абунги. – Гьеб ккола Аллагь ﷻ разилъиялъе ва Гьесул ﷻ рахIматалъулъ тIерхьиналъе сабаблъун. – Салават битIулезул данделъи батидал малаикзаби гьезда сверухъ лъугьуна ва гьел рахIматалъулъ тIерхьинарула. – Гьеб ккола Аллагьасул ﷻ ццин бахъиналдаса боржел тIаде цIалеб ва лъикIаб гIамал цIадирабазда бакIлъиялъе ва Къиямасеб къоялъ къечеялдаса боржелалъе сабаблъун. – СиратIалъул кьодаса унаго хъущтIиялдаса гьелъ квер ккола. – Садакъа кьезе рес гьечIесе садакъаялъул бакIалдаги жиб чIола. – Гьелъ пакъирлъи тIаса инабула.  – Гьеб ккола лагъасул черхалда, гIумруялда баракат лъеялъе ва цогидал гьесие маслихIатал жалазе сабаблъун.  