РФялъул президентасул СКФОялда вугев хасав вакил Юрий Чайкал кумекчи Айдамир Валиевас баркана Дагъистаналъул муфти АхIмад-афандида ва тIолалго бусурбабазда къурбанкъо. Гьев вачIун вукIана муфтиясухъе гьоболлъухъги. Айдамир Александровичас абуна АхIмад-афандица цIакъго кIудияб бутIа лъолеб бугин регионалда динияб гIумру цебетIезабиялъулъ ва республикаялда диназдагун миллатазда гьоркьоб рагIи дандеккунгутIи букIинабиялъулъ.  Гьес бицана Дагъистаналъул муфти кколин жиндир къадру-къимат бугев рухIияв цевехъан ва гьесул хIаракаталдалъун гIемераб хIалтIиги гьабулеб бугин жамгIият цолъизабиялъе.  