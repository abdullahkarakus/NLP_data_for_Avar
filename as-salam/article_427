ДРялъул муфтияталъул гIелму-лъай тIибитIизабулеб отделалъул Хьаргаби районалда бугеб бутIаялъул нухмалъулев Шамил ХIажиевги, ГIасаса шайих ГIабдурахIман-хIажиясул цIаралда бугеб мадрасалъул нухмалъулев МухIамммадгIарип ХIасановги, ГIабдулхIамид Ибрагьимовги ва ДИУялъул аспирант ХIабиб ГIусмановги щвана Хьаргаби бугеб почалъул отделениялде. Гьелъул хIалтIухъабазулгун гьабуна гара-чIвари ва бицана тIаде гIолеб гIелалъе битIараб тарбия кьезе кколеблъиялъул. «Аварагасул ﷺ машгьураб хIадисалда буго, Аллагьасда церечIараб къоялъ лъималаз рихьизарулин эбел-эмен ва абулин гьез жидеда малъичIин абун. Гьединлъидал нилъеца, кинаб хIалалда ругониги, лъималазе кьолеб тарбиялъул кутакаб кIвар гьабизе ккола», - ян абуна Ш. ХIажиевас. ГI. Ибрагьимовас бицана инсанасул рукIунел гIамал-хасиятазул хIакъалъулъ ва абуна дунялалда гьарулел гIадатиял гIамалал, ният халгьабун, ахираталда пайда щолеллъун лъугьунин. Гьединлъидал сундулъго лъикIаб ният букIине рекъараб бугин абун.    