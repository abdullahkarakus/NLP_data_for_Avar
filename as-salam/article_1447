Гьединлъидал рехсей гьабила аварагас  гьабулеб букIараб гIадатияб чанго гIамалалъул. «Авараг   вукIана пайдаяб гурони данделъиялда гIодов чIоларевлъун. АсхIабзаби данделъараб бакIалде щведал, гIодов чIолаан мажлисалда ругел гIадамазул ахирисеб бакIалда. Цояв цогиясдаса тIокIав гьечIин, гьедин гьабейин цогидаздаги малъулаан. Мажлисги гьесул   букIунаан гьаракь борхулареб, хIелмуялъул, ничалъул, сабруялъул, аманаталъул бицунеб. Щив чи вачIаниги аскIов гIодов чIезе яги хIажат цIехон, гьес   сабру гьабулаан вачIарав нахъе инегIан. Гьесухъги гIенеккулаан бицунеб хабар лъугIизегIан. Гьесул   тIабигIаталдасан букIана рукъалъул ишазулъ гьабулелъе кумек гьаби», - ян. Авараг   вукIана асхIабзабазул ахIвалхIал цIехолевлъун. Цонигияв вихьичIого мех бани, гьесул баян лъазабулаан. Гьев рикIкIаде ун ватани - дугIа гьабулаан, шагьаралдаго ватани - зияраталъ унаан, унтун ватани - ваккизе щолаан. Аварагас  жидер гьабулеб бугеб къимат бихьидал, гьезул щивасда ракIалде кколаан жиндаса гьесие  хирияв асхIаб ватиларин абун. Кинаб хIалалда вугониги гьесда  Аллагь  кIочон толароан, заманги тIамулароан Гьесие  гIоло гIамал гьабун гурони. Гьев r вукIана рохел даимав, гIамал-хасият берцинав. Бокьулареб жо лъидаго бадибе абулароан, гьабулеб хитIабалъулъ, гIаммаб къагIидаялда бицун гурони. Авараг   вукIана асхIабзабазул ахIвалхIал цIехолевлъун. Цонигияв вихьичIого мех бани, гьесул баян лъазабулаан. Гьев рикIкIаде ун ватани - дугIа гьабулаан, шагьаралдаго ватани - зияраталъ унаан, унтун ватани - ваккизе щолаан. Аварагас  жидер гьабулеб бугеб къимат бихьидал, гьезул щивасда ракIалде кколаан жиндаса гьесие  хирияв асхIаб ватиларин абун. Кинаб хIалалда вугониги гьесда  Аллагь  кIочон толароан, заманги тIамулароан Гьесие  гIоло гIамал гьабун гурони. Гьев r вукIана рохел даимав, гIамал-хасият берцинав. Бокьулареб жо лъидаго бадибе абулароан, гьабулеб хитIабалъулъ, гIаммаб къагIидаялда бицун гурони. АсхIабзабазда дандчIвайдалги, салам кьун гурони, квер бачунароан, кверги дандияс нахъе босизегIан бачаралъуб толаан, дандияв ун гурони гьесда аскIоса живго нахъеги унароан. Щив вугониги данде ккедал, гьесда тIад квер бахъун, дугIа гьабулаан. Лъица вугониги ахIани, «Лабайк», дун хIадурав вугин абулаан. Ансаразухъе гIемер зияраталъ хьвадулаан, гьезул лъималги аскIоре рачун реэдулаан.  Лъимал-хъизамазда гурхIиялъулъги бищун гурхIулев вукIана. Лъималазда аскIове щведал, гьезие салам кьун, рекIелгъей гьабулаан. Гьединаб тIабигIат букIана аварагасул , Аллагьас  гьесул  шапагIаталдаса махIрум гьаругеги нилъ. Гьаб кинабго буго нилъецаги, гIемерисеб мехалда, гьабулеб гIамал. Гьединлъидал нилъее рекъола аварагас  гьабураб, гьесул  нух бугин абураб нияталда рагъа-рачари гьабизе. Аллагьас  нилъ гьареги гьесул r нух ккураллъун! Амин! МУХIАММАД САЛМАНОВ