МацI буго кидаго жинда хадуб хъаравуллъи гьабизе кколеб лага. Гьелъ бицунелда хадуб хъаравуллъи гьабичIони, рахсидаса биччараб гьой цебе батаралда хурхунеб кинниги, хIажат гьечIеб калам гьабун хважаин гьелъ жиндирго бетIер кквеялде ккезавула. Абула мацIалда кверщел гьабичIесда щайтIаналъ кверщел гьабулин. ЖужахIалде инсан вачунебги, гIемерисеб мехалда, мацI ва гьеб сабаблъун лъугьараб гIамал буго. Гьелъул квешлъиялдаса цIунизеги кIоларо дунял-ахираталъе пайда бугелъул бицине гьеб тIамурав гурони. Абизе бегьула инсанасе бищун захIматаб лага гьеб бугин. Кинин абуни, мацI гIемер кIалъанин абун гьелъие свак букIунаро, амма кIалъай сабаблъун ккаралъул жаваб кьезе инсанасе расги бигьалъуларо я дунялиял ишазулъ яги ахираталда.  ГIукъбат-асхIабас бицун буго: МацI сабаблъун инсанасухъа ккола гIемерал мунагьал. Гьединал хIалазде ккеялдаса хвасарлъилъун буго руцIцIун чIей. Хирияв аварагас  абун буго: ХIажат гьечIеб калам гьабиялдаса руцIцIунчIей буго цIодорлъиялъул гIаламат, чияр заралалдаса нилъго цIуни ва шайтIаналда тIад бергьенлъи щвей. МацI гIемер кIалъазе тей буго чи мекъи ккезавулеб, хадуб пашманлъиялде рачунеб. Гьелъул хIакъалъулъги аварагас  абун буго: Аллагьас  цIунаги