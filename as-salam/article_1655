Щайха шаввал моцIалъ хасс гьабун 6 къоялъ бихьизабун бугеб кIал кквезе? Гьелъие мухIканаб жаваб кьола хадусеб хIадисалъ. Аварагас  абуна: «Рамазан моцIалъул кIал анцIгоялде бахинабун хъвала, шаввал моцIалъул анлъго кIал кIиго моцIгIан хъвала, гьеб кинабго цадахъ рикIкIани лъагIалил кIалалда бащалъула», - ян. Суфяну Саврица бицана: «Чанго соналъ Маккаялда гIумру гьабун вукIана дун. Лъай-хъвай ккана Маккаялда гIумру гьабун вугев цо пуланасулгун. Щибаб къойил вачIунаан гьев ХIарамалъул мажгиталде. Къалъул какги бан, КагIба сверун тIавафги гьабун, салам кьун аскIове гIагарлъулаан. Къоял ана, нижер гьудуллъи щулалъана ва цоцазухъ ралагьун чIун рукIунаан щибаб къойил. Гьудуласул васият гьес абухъе тIубана дица. Къаси сардилъ хабада аскIов вукIаго дун гъогълъун ккана. Цо заманалда гьаракь рагIана: «Ле, Суфян! Дуде ккараб хIал гьечIо гьасул. Рамазан моцI лъугIун шаввал моцIалъул анлъго кIал кквеялъул баракат буго гьаб», - илан. ЖАБИР МАЖИДОВ
