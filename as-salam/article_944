1. Ризкъи тIаде цIаялъе щиб сура цIализе бегьулеб? – Сура «ВакъигIагь». 2. Щиб сураялъ шафагIат гьабулеб Къиямасеб къоялъ? – Сура «Мулкалъ», ай Табаракалъ.  3 Суратул «Намлаялда» цоги щиб цIар абулеб? – Суратул «Сулайман». 4. Жаббар абураб Аллагьасул ﷻ цIар чан нухалъ Къуръаналда рехсараб? – Цо нухалда, «ХIашр» абураб сураялда. 5. Имам Тирмизиясул, аварагасул ﷺ тIабигIатазул хIакъалъулъ хъвараб, машгьураб тIехь щиб? – «Шамаилул МухIаммадия» абураб тIехь. 6. Гьабилилги Къабилилги къиса щиб сураялда рехсараб? – Сура «ал-Маидаталда». 7. Кинал заманаби ТIадегIанав Аллагьас ﷻ Къуръаналда рехсарал? – Рогьел, бакъанимех, маркIачIул гIуж, къадмех, сордо, рогьалил гIуж, къасимех. 8. Къуръаналда бищун гьитIинаб сура щиб? – Сура «ал-Кавсар». 9. Къуръаналъул магIна гьабурал тIахьазда кин абулеб? – Тафсиралин абула. 10. Сура «ан-Насалда» иблисалъул лъимадул щиб цIар рехсараб? – Ханнас абураб цIар рехсана.  11. Адам ва Шис аварагзабазда хадуб тIоцебе авараглъи лъие кьураб? – Идрис аварагасе. 12.	 «Вала хIавла вала къуввата илла биллагьил гIазим» абураб рагIи тIоцебе лъица абураб? – МухIаммад аварагас ﷺ.  13. ЧIужугIаданалъул цIаралда тIоцебе рещтIараб сура щиб кколеб? – Марьям. 14. ЖужахIалъул кIалтIа вукIунев малаикасул (Малик) цIар щиб сураялда рехсараб? – Сура «Зухруфалда».