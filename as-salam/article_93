Карачаево-Черкессия республикаялъул бетIер Рашид Темрезовасул гъулбасгун Дагъистаналъул муфти, шайих АхIмад-афанди ГIабдулаевасе кьуна ХIурматалъулаб грамота. Гьебги кьуна Северияб Кавказалъул халкъазда ва диназда гьоркьоб нилъер республикаялъул муфтияс гьабулеб бугеб пайдаяб хIалтIухъ, тIаде гIолеб гIелалъе битIараб тарбия кьеялъул мурадалда бахъулеб бугеб хIаракаталъухъ. 