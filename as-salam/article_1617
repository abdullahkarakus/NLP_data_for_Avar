– Диеги дунялалдаса лъабго жо бокьула: лъикIалдалъун амру гьаби, кигIан балъго бугониги, квешалдаса нахъчIвай, кигIан тIатун бугониги, хIакъаб рагIи аби, кигIан кьогIаб батаниги. ГIусманидаги цIехана гьединго. Гьесги абуна дие дунялалдаса лъабго жо бокьулин: гIадамазе тIагIам кьей, халкъалда гьоркьоб салам тIибитIизаби, гIадамал кьижун рукIаго къаси тIаде вахъун какал рай.  ГIалида цIехедал, гьес абуна: дие дунялалдаса бокьула гьобол кIодо гьави, хасало кIал кквей, хвалченги босун тушбабигун вагъи. Цинги гьикъана Абузарил Гъифариясда. Гьес абуна дунялалдаса лъабго жо бокьулин: вакъи, унти ва хвел. Щайин абун Бичасул аварагас гьикъидал, гьес абуна:  – Ракъи дие бокьула дирго ракI тIеренлъизе. Унти бокьула дирго мунагьал тIадагьлъизе, ай чуризе. Хвел бокьула БетIергьанасда дандчIвазе гIоло, - ян Цинги рещтIана ЖабрагIил малаик, гьезда саламги бицун абуна диеги дунялалдаса лъабго жо бокьулин: рисалат щвезаби, аманат тIобитIи, мискинзаби рокьи. Цинги ана зодове. Жеги нахъеги рещтIана ва абуна: – Аллагьас нужеде битIулеб буго салам ва Гьес абулеб буго, Диеги дунялалдаса лъабго жо бокьулин:  – Аллагь рехсолеб мацI.  – Дие хIелулеб ракI.  – Балагьазда сабру гьабулеб черх, - ян. ГIАБДУЛЛАГЬ МУХIАММАДОВ,
«АС-САЛАМАЛЪУЛ» РЕДАКТОР