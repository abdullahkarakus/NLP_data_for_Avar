Гьединаб цIаралда гъоркь Хьаргаби районалда «Инсан» фондалъ тIобитIана гурхIел-рахIмуялъулаб тадбир. ЦIакъго кIудияб гьечIониги гьединаб кумекалъги гIадамазул ракIазе асар гьабула, гьел разилъула. Гьединлъидал «Инсан» фондалъ гьоркьо-гьоркьор гьединал тадбиралги тIоритIула щибаб районалда. НигIматал хIажатазухъе рокъо-рокъоре щвезаризе хIаракат бахъула волонтераз. Гьеб акция тIобитIиялъе кумек гьабуралъухъ фондалъ баркала загьир гьабулеб буго «Муса» абураб дармилаб рукъалъе.