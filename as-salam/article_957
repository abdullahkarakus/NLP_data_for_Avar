Бичасул аварагас ﷺ абуна: – Унго-унгояб сабру ккола балагь тIаде щвараб сагIаталда гьабураб. – Аллагьасе гIоло кинаб бугониги жо дуца тани, гьелъул бакIалда Аллагьас хисун кьола жеги лъикIаб. – Нужеда бажариларо гIадамал гIарцудалъун, ай боцIудалъун разилъизарун. Нужерго лъикIал тIабигIатаздалъун рази гьаре гьел.  – ХIакъалъул бетIергьанасе рагIиги буго. – ГIамалазул къабул гьари ва гьезухъ кири ниятазде балагьун буго. – Даран буго кIиялго разилъун букIунеб жо. – ГIелму щола лъазабун, хIалимлъи букIуна цогидазул захIмат баччиялдалъун.  – Чиясе къимат кьола гьесул гьудуласухъ балагьун, щивав балагье лъилгун гьалмагълъи гьабулеб бугебали.  –  Каламалъул пасихIлъиги сихIруялъул бутIа буго.  – Дун вуго гIелмуялъул шагьар, ГIали вуго гьелъул рагьу. – Мунги дур боцIи-магIишатги дур инсул руго. – Дуца лъикIлъи гьаби дуего лъикIаб буго. – ГIадамаздехун щивасул даражаялда рекъараб гьабе гьоркьоблъи. – Мун балагье гьесда жаний мун щиб къиматалда йигищали, рос ккола дур алжанги жужахIги. – Дица нуж нахъчIвалел руго «гьадин абуна, додин абун рагIула» абиялдаса ва гIемерал суалал кьеялдаса.  – Нуж кантIе, Аллагьасе гIасилъигун Гьесул махлукъасе мутIигIлъизе бегьуларо. – Ислам буго лъикIаб тIабигIат.