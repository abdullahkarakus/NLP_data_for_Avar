«Россия – моя история» абураб тарихияб парк-музеялда тIобитIана МахIачхъала шагьаралъул харабазулгун дандчIвай. Гьеб тIобитIиялъе квербакъи гьабуна тахшагьаралъул имамзабазул советалъул председатель МухIаммадгIариф Сиражудиновас. Гьединго рехсараб мажлисалда гIахьаллъи гьабуна ДРялъул муфтиясул кумекчи МухIаммадрасул СагIадуевас, МахIачхъала шагьаралъул харабазул советалъул нухмалъулев Тажудин Бижамовас, машгьурал гIалимзабаз ва гIадатиял гIадамаз. Дагъистаналъул муфтияталъ тIаса бер босун киданиги толаро цIикIкIараб ригьалде рахарал нилъер гIадамал. Гьеб тадбирги ккана иргадулаб нухалдаги гьелъие нугIлъи гьабулеб мисаллъун.