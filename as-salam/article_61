Хунзахъ районалъул Гиничукь росулъ тIобитIана «ГIелмуялъул сордо» абун цIар кьураб мажлис. Гьелда гIахьаллъи гьабуна Хунзахъ районалъул имамзабазул советалъул председатель АхIмад МухIумаевас, Гиничукь росдал имам Ислам Насрудиновас, БакьайчIи росдал имам МухIаммад Шейховас, «Хунзахъ районалъул гIолилал» абураб гIуцIиялъул нухмалъулев Сайпула Шамхаловас. КIалъазе рахъараз бицана вацлъигун гьудуллъи цIуниялъул бугеб кIваралъул, тIадчIей гьабуна гьал хириял моцIаз гьаризе кколел ишазда ва тадбиразда.  