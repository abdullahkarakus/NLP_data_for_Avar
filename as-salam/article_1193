Гьебги Аллагьас  Муса аварагасде рещтIун букIана. Амма ягьудиязул цIаларал чагIаз гьелъул гIемерисеб хисизабуна ва балъго гьабуна. ХIакъикъияб Тавраталъул дагьа-макъаб жо гурони хутIичIо. Гьедин абуна ТIадегIанав Аллагьас  Къуръаналда. Гьебги Давуд аварагасде рещтIун букIана. Гьеб ГIиса аварагасде рещтIун букIана. Гьелъулъги тIоцебе букIаралдаса гIемераб хиса-баси гьабуна. Инжилазда гьоркьоб бищунго битIаралде гIагараблъун рикIкIуна Барнабал Инжил. ГьабсагIаталда насраниязухъ кодор ругел ЮхIанал, Лукъал Инжилаздаги гьелдаги гьоркьоб кIудияб батIалъи буго нилъер МухIаммад аварагасде  рещтIараб. Гьелъул ункъо цIар буго: Къуръан, Китаб, Аззикру, Фуркъан. Гьебги бикьун буго 30 жузалде. Къуръаналда буго 114 сура, 6616 аят, 77934 рагIи, 333671 хIарп. РещтIаралдаса байбихьун жакъа къоялде щвезегIан гьеб, цогидал рещтIарал тIахьал гIадин, исламалъул тушбаби кигIан къеркьаниги, хисизабизе кIвечIо. Щайин абуни, гьеб хисизабиялдаса цIунизе Живго ТIадегIанав Аллагьас  тIаде босун букIун. Цогидал тIахьал цIунизе Аллагьас  тIаде росун рукIинчIо. Ибрагьим аварагасухъе тIанчал рещтIун рукIана. Таврат рещтIиналде цебе Муса аварагасухъеги рещтIун рукIана тIанчал.