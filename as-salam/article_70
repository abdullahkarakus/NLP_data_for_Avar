Къваридаб хобалъул ХIисабал гьарун, ХIулидул бусада Щоларин макьу, БецIаб лахIтуялъул Ургъелал гьарун, РахIат букIунарин Егараб босноб.   Мунагьал камурав Чиги гьечIелъул, Диргоги гьел рати Якъинаб буго, Хьулги къотIуларо, БетIергьан Аллагь, Мун тIаса лъугьинин Мунагьаздаса.   Дуй гIоло гьабулеб Дагьаб гIибадат, Дуца къабул гьабе, Вокьулев Аллагь, ГIакълу мукъсанлъиялъ Ккарал гъалатIал, Дир цIакъ ракI бухIанин, ТIаса лъугьун те.   Дирго лъавукълъиялъ, Илбисалъ гуккун, Как-кIалалъул чанги Батила тохлъи, Тавбу, дир БетIергьан, ЦIакъ ракI бухIана, Дида тIаса лъугьа, Гъапурав рахIим.   Дудаса намусай, Дур лагъ йигелъул, Иман тIинкIе, Аллагь, Дирги рекIелъе, Метер МахIшаралда, Доб ГIарасалда, ГурхIел гьабе, Аллагь Дур умматалда.  