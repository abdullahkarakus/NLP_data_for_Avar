МахIачхъалаялда, Зайнулла Шарифил цIаралда бугеб мажгиталда, Гумбет районалъул жамагIаталъ тIобитIана мажлис. Гьеб байбихьана хирияб Къуръан цIалиялдалъун. Мажлис нухда бачана районалъул имам ГIабдула Ибрагьимхановас. ВагIза-насихIаталгун районцоязда цере кIалъазе рахъана муфтияталъул мугIрузулаб округалда вугев вакил ГIали Разакъов, МахIачхъала шагьаралъул имамзабазул советалъул председатель ГIабдула Ахалов, Миннацалъул отделалъул начальник МухIаммад МухIаммадов, Каспийск шагьаралъул имамзабазул советалъул председатель Мурад ИсмагIилов, Хасавюрт шагьаралъул ва районалъул имамзабазул советалъул председатель МухIаммад МухIаммадов, гIалим Идрис Асадулаев, «Ас-Салам» газета тIибитIизабулеб отделалъул нухмалъулев ГIали МухIумаев. Рехсараб тадбиралда хIалтIулъ хIаракатчилъи бихьизабурал имамзабазе, «Ас-Саламалъул» менеджеразе ва цо-цо цогидазеги кьуна Баркалаялъул кагътал. Гьединаб мажлис гIуцIиялъул аслияб масъала букIана цоцазулъ гьудуллъи-вацлъи щула гьаби.