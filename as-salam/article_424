  Гъизляр районалда тIобитIана ислам лъазабизелъун риидалилал курсазде хьвадулел лъималазда гьоркьоб мини-футболалъул рахъалъ къец. Гьениб тIоцебесеб бакI ккуна Красный восход росдал командаялъ. КIиабилеб бакI щвана Шаумян росдал командаялъе ва лъабабилеб бакI – Вышеталовка росдал командаялъе. Лъималазе вагIза-насихIат гьабун кIалъазе рахъана Гъизляр районалъул имамзабазул советалъул председатель МухIаммад Мансуров, гIолилазул цевехъан ГIисаев Рамазан, Южное росдал имам Муслим ГъазимухIаммадов ва цогидалги. Жиндирго кIалъаялда районалъул имам МухIаммадица бицана эбел-инсул адаб гьабизе ккеялъул хIакъалъулъ. «Хасаб турнир» бугин гьабин абун кIалъана ГIисаев Рамазан. Бергьаразе шапакъатал кьуна Гъизляр шагьаралъул имамзабазул советалъул председатель БахIандгIалиев Шамилица.