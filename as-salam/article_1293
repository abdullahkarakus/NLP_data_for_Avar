Хирияв Аварагас ﷺ Аллагь разилъаяй Хадижатил щибаб къойил бицунаан. Гьелъ жиндиего Ислам тIибитIизабизе гьабураб кумекалъул бицунаан. Гьелъул гьудулзабилъун рукIарал руччабазе сайгъат битIулаан, гьей жиндие бищун йокьулей йикIарайлъи жиндирго руччабаздаса бахчулароан. Жинда Аллагь разилъаяй ГIаишатица бицана: «Цо нухалъ Аварагас ﷺ рецц гьабун Хадижатил цIар бахъидал диде гъар-гъар бачIана ва дица гьесда абуна: «Щай дуе гьей хварай чIужуялъул бицун, дуе Аллагьас  гьелдасаги лъикIай, берцинай чIужу кьун йигогури», - абун. Гьеб гьелъул жиндего бугеб ишара букIана. Аварагасул ﷺ гьелъ ццин бахъинабуна ва абуна: 