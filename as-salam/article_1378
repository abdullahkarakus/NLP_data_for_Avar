ГIелму цIали, эбел-инсул адаб цIуни.  ГIужда как баялдаса, устарас тIадкъарал вирдал тIураялдаса рахIатаб жо цоги букIунаро.  Зама-заманалда магIардеги вахун Аллагьасул ﷻ ТIадегIанлъиялъул пикру гьаби. ГIуж бихьун гьабулеб рахIат ва тира-свери.  Дунялалда гьабулелдаса рахIат щоларо, рахIат букIина Алжаналъуре лъугьиндал.   РахIат букIуна къойида жаниб гьабизе кколеб хIалтIи тIубайдал.   Цоги чиясе налъи кьезе гьечIолъи, чияде ккунгутIи.   Дир пикруялда рекъон, диналъулъ бугеб гIатIилъиялдаса щола кутакаб рахIат.   Чияде кколареб сахлъи кьей буго бищунго кIудияб рахIатги талихIги.   Чвахун унеб гIурулъ чвердеялде данде щибго бачIунаро.   Камураб нигIмат гьечIо. Аллагьас ﷻ кьуралда шукру гьабизе кIвей буго рахIат. Аллагь ﷻ  разияб гIуму гьабизе щвей.   ТIубараб къоялъги хIалтIун рокъове щведал, чвердезеги чвердон телевизоралда цеве вегиялъ рахIат гьабула.   РахIат букIуна диналъул вацалгун цадахъ хIухьбахъи гьабизе индал.   Исламияб дагIват гьабизе щвеялдаса рахIат щолеб жо дида бихьичIо. РахIат щолел жал гIемерал руго, амма гIелму цIалиялдасангIан пайдаги рахIатги сундасаго щоларо. БоцIи буго нилъеца цIунизе кколеб жо, гIелму буго нилъ цIунулеб жо. МутагIиллъун хвезе щвей кIудияб нигIмат буго. Аллагьас I щивасе кьеги гIелму цIали къуват. Лъималги рукъалде руссун, гьезул лъималазе тарбия кьезе кумек гьаби ва бажарараб къагIидаялъ Аллагь рехсон ругеб заман.   Дие бищун бокьула чӀорбутӀ речӀчӀи. Напсги боххулеб, суннатги цӀунулеб. Гьединго лъикӀаб иш буго тӀехь цӀали, хъизам-лъималгун цадахъ къватӀире рахъин.   Чорхое рахIат гьабула гIагабожаралгун хIухьбахъизе индал. ГьитIинаб къоялдаса нахъе спорталде тIадчIей гьабула. Тренировкаби гьарулеб заман бищун рахIатаб буго.   Лъималазе исламияб тарбия кьеялда жаниб батула рахIат.   ГIодоркъояз рокъов вугеб мехалда кутакаб рахIат букIуна.   «Ас-салам» казият цIализе щвей щукру гьабизе ккараб жо буго. Пайдаял макъалабазул цIун буго гьеб. Гьеб цIалулаго щола рахIат.