«Благонравие праведников» тIехьалда тIасан тIобитIараб къецалъул хIасилал гьаруна ЧIарада районалъул ЦIулда росулъ. Гьениб тIобитIараб мажлисалъул программаялда гьоркьор рукIана чуял тIами, гIалимзабазул кIалъаял, гIумраялде ине бокьаразда гьоркьоб можоро бахъи. ТIехьалда хъваралда тIасан тIобитIараб къецалда бергьарасе щвана «Лада Гранта» автомашина, кIиабилеб бакI ккурасе кьуна 200 азарго гъурущ, лъабабилеб бакIалъухъ - 100 азарго гъурущ ва ункъабилебгун щуабилеб бакI ккуразе – 30-50 азарго гъурущ. Чуял риччан бергьаралги кIодо гьаруна къиматал шапакъатаздалъун ва гIарцулал сайгъатаздалъун.