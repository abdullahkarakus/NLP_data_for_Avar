Дагьал церегIан къоязда Каспийскиялда бугеб «Анжи-Аренаялда» тIобитIана тайпадулал гIи-цIцIаназул выставка. Гьелда гIахьаллъи гьабуна Дагъистаналдаса гурелги, улкаялъул батIи-батIиял регионаздаса рачIарал гIияхъабазги. 19 маялдайин абуни выставкаялде щвана ДРялъул муфти, шайих АхIмад-афандиги. ДРялъул хIукуматалъул председатель ГIабдулмуслим ГIабдулмуслимовгун цадахъ, муфти щвана гIияхъабахъе, бицана гьезулгун хабар, балагьана тайпадулал гIи-цIцIаназухъ. Выставкаялде рачIаразе баркалаги загьир гьабун, муфтияс гIияхъабазе гьарана хIалтIулъ чIахIиял бергьенлъаби. ГIабдулмуслим ГIабдулмус-лимовасин абуни муфтиясе сайгъаталъе кьуна буртина, бухари-тIагъур ва тайпадулаб куй.