Щобил тIогьиб бугеб, Лъездайин абун ГIагараб дир росу, Бокьула мун дий. ТIокIлъи гIемер буго Дур къадаралъул, Къиматаб, берцинаб Дир Лъезда росу. ЦIва гIадаб гьайбатаб Дир инсул тIалъи, Дуде бугеб рокьи Дир хисиларо. Дир кIудияб гьари Инсул росдаде, Гьудуллъи цIунеян, Вацлъи кквейилан. Кидаго холареб, Хилиплъи гьечIеб, ЦIодорго хьвадеян Умумул гIадин. Дир инсул росдада, ГIолохъабазда, ГIумруялъул налъи Буго тIад лъураб. Лъездасел рукIин лъай, Гьеб кIочон тоге. Росдал гIадамазул ГIадат хвеялъин, Хварал гIемерисел РакIалде щолел. Щвезе те ракIалде Рохелгун цадахъ. ЦохIо мурадалъул Росдал жамагIат. Дир гIагараб росу Мун цохIо буго, Дун хвезегIан дида Мун кIоченаро. КIодолъи берцинаб ЦIва буго мун дий.  