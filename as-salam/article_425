Игьали росулъ тIобитIана Гумбет районалъул мутагIилзабазда гьоркьоб мини-футболалъул рахъалъ къец. Гьелда гIахьаллъи гьабуна 24 командаялъъ. Районалъул имамзабазул советалъул председателасул кумекчи СайидхIусен ХIамзатовас бицана турнир тIобитIиялъул аслияб мурад бугин тIаде гIолеб гIелалда гьоркьоб гьудуллъи-вацлъи щула гьаби.  Анлъабилелдаса бахъараб 11-абилеб классалде щвезегIан цIалулезда гьоркьор ккана гьадинал хIасилал: 1 бакI ккуна Игьали росдал командаялъ.  2 бакI щвана ЦIиликь росдал командаялъе.  3 бакI – Гъоркьа Инхо росдал командаялъе.  Анлъабилеб классалде щвезегIан цIалулезда гьоркьоб: 1 бакI – ЛъаратIа росдал командаялъе.  2 бакI – чIиркъатIисезе. 3 бакI – мелъелтIисезе. Турниралъул ахиралда баркала загьир гьабуна Игьали росдал жамагIаталъе ва турнир тIобитIизе хIаракат бахъаразе.  