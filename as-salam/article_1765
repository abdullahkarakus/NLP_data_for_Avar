Жинцаго ургъарал шигIрабиги вахIю бугилан абулаан гьес. Гьев ккола исламалда загьирлъарал гьересиял аварагзабазул тIоцевесев чи. Жинда божаралгун цадахъ Ал-Асвадица 3-4 моцIида жаниб Йемен кверде босана. Цинги аварагас  гьенир ругел бусурбабазухъе гьересияв авараггун рагъ базелъун гьесизарун кагъат битIана. Аварагасул  кагътие бусурбабаз жаваб гьабуна ва жиндирго рокъов чIужуялъул кумекалдалъун бусурбабаз Ал-Асвад чIвана. 
Ал-Асвадил чIужу йикIана рос чIван хадув хIал гьабун Ал-Асвадица ячарайлъун. Аллагьасде  ва аварагасде  иманги гьелъ лъурабго букIана, цинги Ал-Асвад чIван хадуб исламги гьелъ загьир гьабуна.
 Закат бахъиялда дандечIун вукIарав муртад ХIасин Ал-Фазариясги ТIулайхIатие квербакъана. ТIулайхIица ракIчIезабулеб букIана ЖабрагIил малаикас какдаса сужда нахъе бахъеян абун вахIю жинхъе бачIанин абун. Бицуна цо нухалъ жиндирго гIадамалгун цадахъ сапаралъ унаго кутакалда лъеде хIажалъи кканин. ХIакъикъаталдаги гьениб лъим батана. Гьелдаса хадуб гIемерав чияс иман лъуна ТIухIайла авараг вугин абун. ГIарабаз байбихьана Абубакр халипасде данде рахъине. Халипас, аскаргун цадахъ, Халид ибн Валид витIана ТIулайхIагун рагъ базе. Рагъ байбихьидал аскаралдаса нахъехунги чIун, халичаялда гъоркьги вахчун, жиндихъе вахIю рещтIунеб бугилан абуна гьес. Гьесул аскаралъул бетIер ГIуяйна чанго нухалъ щвана гьесухъе бачIанищ вахIю абун цIехезе. Лъабабилеб нухалъги ТIулайхIадаса жаваб щвечIеб мехалъ ГIуяйнаца абуна:  ГьебсагIаталда ТIулайхIал аскар бикь-бикьун ана. Живгоги гьев Сириялдехун ана. Цинги дагьаб заманалдаса нахъвуссунги вачIун, исламияб дин къабул гьабуна. Нигьаванд абураб рагъулъ гьевги чIвана. Абубакр асхIабасул халиплъиялъул заманалда, Ямамалъул тунка-гIусиялда Мусайламада гъури бана ва ВахIши асхIабас гьевги чIвана. Цинги гьес сайгъатал ритIун, гьейгун дандчIвай тIалаб гьабуна. Гьеб дандчIваялда лъадилъун ячIайилан гьарана гьес. Мусайламагун лъабкъо къо гурони гьелъ бачIилан хъвалеб буго цо-цо тIахьазда. Гьесдаса тIадюссун ячIиндал, гьелъ бицана кутакалда гьев вокьанилан ва чIужулъун гьесие анилан. Цинги гIадамаз цIехана магьаридухъ щиб лъурабилан.   Амма гьеб хIалухъин бакIаризе гьелъ гIадамал ритIидал, вачIун Халид ибн Валидица гьел киналго рачахъана. Абула, Мусайламада кьаби щвезабун хадуб гьелъ исламияб дин босаниланги. Аварагас  абухъе, рикIкIен лъебергоялде бахинегIан гьединал гьерсихъаби къиямасеб къо щвезегIан загьирлъизе руго. Гьезул ахирисевги дажал вукIине вуго. ЖАБИР МАЖИДОВ