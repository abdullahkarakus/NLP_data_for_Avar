МУХIАММАДГIАРИФ КЪУРБАНОВ «АС-САЛАМАЛЪУЛ» МУХБИР Жинда Аллагь гурхIаяв ибну Къайимица абуна сихIруялдаса цIуни кIиго тайпаялъул бугин. ТIоцебесеб ккола сихIру ккезегIанго гьабулеб цIуна-къай. Гьединаб цIуни гьабиялдаса буго: Цогидаб хIадисалда буго, гьединго радалги къасиги лъаб-лъаб нухалъ цIализе лъикIаблъун бихьизабун къулгьу ва кIиябго къул агIузуби (Абу-Давуд). Гьединго реццулел руго цIализе тIадчIей гьабизе паризаял каказда хадур, кьижилалде, рахъун хадур, рокъоре лъугьунелъул ва къватIире рахъунелъул, рекIунаго ва рещтIунаго, хIажатханаялде лъугьунаго ва къватIире рахъун хадур гьарулел азкаразда. Ибну Къайимица абун буго щибго щаклъи гьечIила рехсаралда тIадчIей гьаби сихIру щвей, бер ккей, жинал рачIиналдаса нахъчIваялъе, Аллагьасул  кумекалдалъун, сабаблъун букIиналъе. Гьединго ибну Къайимица абулеб буго гьел рехсарал жал ругин нагагь гьел (сихIру, бер, жинал) рачIани, нахъчIваялъе ва гьездаса сах гьариялъе даруйилан.