  Гьаб нухалда къватIибе бачIаралда данде гьарун руго мутагIилзабазе ва гIалимзабигун муридзабазе тIарикъаталда жанир чара гьечIел баянал. Гьеб тIехьалда тIад гIалимзабазул къокъагун цадахъ хIалтIана Дагъистаналъул муфти, шайих АхIмад-афандиги. Сайфуллагь-къадиясе живго чIаго вукIаго рес ккечIо гьаб тIехь басмаялда бахъизе. Гьеб хутIана тIоцебе данде гьабураб куцалда. Дунял тун накълулъилалде цебе гьеб бухIеян васият гьабуна ХIасан-афандиясде. Гьел рагIабазул магIна босана ХIасан-афандияс тIехь къачIаян абураб бугин. Гьев мубаракасулги рес ккечIо гьелда тIад хIалтIизе. МухIаммад-гIариф афандиясул гьариялда рекъон, гьелда тIад хIалтIана КъахIиса Шамсудин-дибир абурав гIалим. Живго Сайфуллагь-къадиясул нусхаги щун, цогидазде дандеги ккун, чанго соналъ цебе кIиго томгун бахъун букIана гьеб тIехь басмаялда. Гьаб нухалда гьеб кIиябго томалда ругел чара гьечIел бабалги данде гьарун биччана тIехь. Гьеб буго мадрасабазда мутагIилзабазе, имамзабазе цIализе лъикIаблъун бихьизабун. Аллагьас ﷻ кьеги нилъее тIарикъаталъул унго-унгояб бичIчIи. Амин!  