КIудияб Бергьенлъиялъ 78 сон тIубаялъул хIурматалда, 6 маялда, Шамилхъала поселокалда тIобитIана эркенаб гугариялъул рахъалъ халкъазда гьоркьосеб турнир. Гьеб берцин гьабуна дунялалдаго цIар рагIарав ГIумар ХIанапиевасги. Гьес гьарурал гьунараз гIажаиблъизарун рукIана данделъарал. Турниралда гIахьаллъи гьабуна Унсоколо районалъул тIаса бищараб командаялъ, Шамилхъалаялъул ДЮСШялъул тIаса бищараб командаялъ, Чачан республикаялдаса, Азербайжаналдаса, Армениялдаса, Казахстаналдаса, Мордовия республикаялдаса, Ульяновскиялдаса ва ЦIунтIа районалдаса рачIарал командабаз.