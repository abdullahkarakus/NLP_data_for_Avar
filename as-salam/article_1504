Гьеб хIалалда, гьанжего-гьанже ислам босараз хабзалазда аскIоб жагьилияб заманалда абулеб букIараб абичIого букIине гьукъараб букIана. Кинниги бусурбабазул рекIелъ иман щулалъидал, хирияв аварагас  изну кьуна асхIабзабазе хабзалазде зиярат гьабизе, гьелдалъун чIагояз хваразе дугIа гьабун гьезие пайда букIине. Изну кьей гуреб жеги тIаде аварагас  лъикIаблъун бихьизабуна хабзалазде зиярат гьаби. Аварагас  абуна: Аварагас  бицухъе, хабзалазде зиярат гьабиялъулъ кIудияб хIикмат буго. Гьелъ инсанасда ракIалде щвезабула хвел ва ахират, хваразе дугIаги гьабула. Зиярат гьабиялъе бихьизабураб хасаб заманги гьечIо, гьединлъидал бокьараб мехалъ рес буго гьениве ине. Лъазе кколеб жо буго, зияраталъ вачIарав чи хварасда аскIов, гьев чIаго вугеб мехалъ вукIуневго гIадин, вукIине ккей. Хабзалазде вачIарас ялъуни гьелда аскIосан унес, тIоцебесеб иргаялда, хваразе салам кьела. Гьелда хадуб хваразе дугIа гьабун Аллагьасдаги гьарила. Абугьурайратидасан бицана хабзалазде цо къоялъ вачIарав аварагас  абунин: «Ассаламу гIалайкум, дара къавмин муъминин, ва инна ин шаа Ллагьу бикум лахIикъун», - илан. (Абу-Давуд, Ибну Мажагь) Хабзалазде зияраталъе вачIарасе лъикIаб буго гIемер Къуръан цIализе, Аллагь  гIемер рехсезе ва хваразе дугIа гьабизе. ГIемер зияраталъе хьвадизе беццарабги буго. Хабзалазде зиярат гьабиялдаса мурадги гIицIго Аллагьасул  разилъи тIалаб гьаби, хвел ракIалде щвезаби ва дугIа-алхIам цIалун хварасе пайда гьаби буго. Аллагьасда  лъикI лъала. ЖАБИР МАЖИДОВ,
«АС-САЛАМАЛЪУЛ» МУХБИР