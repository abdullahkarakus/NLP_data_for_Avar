Гьев вуго унго-унгояв хIалтIухъан, къваригIаралъув ватулев багьадур. Гьев кидаго хIадурго вукIуна ахIаралъуве ине. ХIалтIудаса хIинкъуларев чи вуго ГIисакъ. Гьединго гьев гIадамазда лъала динияб хIаракатчилъиялъул цебесеб кьерда вугев муъминчи хIисабалдаги. ГIисакъида кибго, кидаго батула хIалтIи гьабизе, киве щваниги камуларо гьесул гIадамазе гьабулеб кумекги.  Мажгиталда хурхунги гьабула жамагIаталъе пайдаял ишал. Гьев сахаватав муъминчияс жиндирго рахъалдаса УхIада росдал хабзалалъ хвел-хоб тIобитIиялъе хIажат бихьун гьабуна кIудияб тIадхъел. Гьелъухъ росдал жамагIаталъ гьесие кьолеб буго баркала, Аллагьасул рахъалдасан бугеб кириги ГIисакъие кидаго хутIила. Аллагьас  ﷻ ГIисакъ сахлъиялда тайги, тавпикъги къуватги кьеги. ПАТIИМАТ АСИЛДАРОВНА