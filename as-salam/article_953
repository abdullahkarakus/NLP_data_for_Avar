Москваялда, Бергьенлъиялъул музеялда, тIобитIараб «Волжская Булгария и Ислам. Одиннадцать веков истории» абураб конференциялда гIахьаллъи гьабуна ДРялъул муфтиясул кумекчи МухIаммад МухIаммадовасги. Гьеб конференция тIобитIана Волжалъулаб Булгариялъ ислам къабул гьабуралдаса 1100 сон тIубаялъул хIурматалда.  Гьединго рехсараб тадбиралда гIахьаллъана Дагъистаналъул гуманитарияб институталъул, Татарстаналъул, Дагъистаналъул, Башкортостаналъул, Чачан республикаялъул, Москваялъул исламиял цIалул идарабазул вакилзабиги. 