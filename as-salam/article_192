«Инсан» фондалъ лъазабуна Палестинаялъул Гъазалда ругел гIадамазе кумек гьабизелъун 30 миллион гъурущ бакIарулеб бугин абун. Октябрь моцIалдаги бакIарун букIана 20 млн гъурущ. Фондалда бицухъе, гьезул вакилзаби руго Египталда ва гара-чIвариял гьарулел руго гуманитарияб кумек Палестинаялде щвезабиялъе ресал ратиялда тIасан. «Гьанже хIажатазухъе кумек щвезабизелъун нухал ратараб мехалда, палестинаялъулазе цIидасанги кумек гьабиялъул мурадалда бакIарулеб буго гIарац», - ян бицана фондалъул хIалтIухъабаз. Кумекалъулаб квер бегьизе бокьараз пайда босизе бегьула гьаб приложениялдаса: https://clck.ru/36c3eG