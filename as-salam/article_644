- Ва, Адамил лъимер, дунялалда мун разилъун чIа, дур бетIербахъулеб къадаралда. Хвезе вугев чиясе гьебги гIемераб буго.   - Ва, Абубакар, дур кинаб пикру бугеб кIигоясул хIакъалъулъ, гьезул лъабабилев Аллагь вугев. - Ва, Абузар, дуца гама цIигьабе, ай гIибадат къачIай, ралъад гъваридаб бугин. - Ва, Анас, дурго магIишат хIалалаб гьабе, дугIаялъе жаваб щвела. - Ва, ХIармалат, дуца шаргIалъ бихьизабураб гьабе ва гьукъаралдаса цIуне. - Ва, цIакълъи щиб щивав кIалъалев гIалимасул ва гьеб къабул гьабулев гIенеккарасул. - Ва, ХIузайфат, дуца тIадчIей гьабе Аллагьасул Къуръаналда. - Ва, ГIубайдат, дуца гIинтIаме, мунги мутIигIлъе захIмалъиялъулъгун бигьалъиялъулъ. - Ва, ГIукъбат, дуца гIагарлъи хурхинабе гьеб къотIарасулгун, мун махIрум гьавурасе кьезеги кье. - Ва, ГIали, Аллагьасда гурони дур хьулги лъоге, дурго мунагьалдаса гурони хIинкъизеги хIинкъуге. - Ва, ГIумар, лъикIаб магIишат лъикI лъикIав чиясе. - Ва, Бичасул Расуласул инсул вац - ГIаббас, дуца гIемераб дугIа гьабе тIаса лъугьайин абун. - Ва, ФатIимат, мун гьесие, ай росасе гъаравашлъун йикIа, дуе гьев лагълъун вукIина. - Нужер щивасда халлъула чияр бадибе унеб сум, нужерго бадибе унеб чIалоги бихьичIого. - Нужеца цогидазе бигьа гьабе, захIмат гьабуге. - Гьересияб гьаялъ рукъзал хъаркIас гьарула. - Жакъа буго гIамалазул чу биччалеб къо, метер гьелъул хIасил лъала. Ахирги Алжан буго. Гьалаглъарав ккола жужахIалде ккарав.    