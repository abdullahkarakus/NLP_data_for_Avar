Росдал имам ШайихмухIаммадов Абубакарица гьабуна киназего гIахьалаб дугIаги. Херазул советалъул председатель МухIаммаднабиевас гIахьаллъарал ахIана ВатIан бокьиялде, гьелъие мутIигIаллъун рукIиналде ва ккаралъуб мисалияллъун рукIине ккеялде. Гьединго цIалана ВатIаналъе гIоло рагъулел бахIарзазде гьабураб назмуги. Росдал бегавул МухIаммадов МухIаммадица баркала загьир гьабуна гIахьаллъаразе, тадбир нухда бачаразе. Данделъиялъе ахир гьабуна ракIалдещвеялъулаб гIаммаб сурат бахъиялдалъун. ЗАГЬИДБЕГ МУХIАММАДНАБИЕВ