  Руго гIадамал, бакъ гIадин гвангъизеги гвангъун, цогидазе хинлъиги канлъиги кьолел ва гьезул ишаз рекIелъ нур базабула. Гьединаллъун дица рикIкIуна МахIачхъала шагьаралъул №3 больницаялда хIалтIулел тохтурзаби. Бокьун буго ракI-ракIалъулаб баркала загьир гьабизе хирургияб отделениялъул заведующий МухIаммадов Сапарчае, тохтур Шарипова СалихIатие ва тIубараб коллективалъе. Сахаватал, бацIцIадаб, рагьараб ракIалъул, ритIухълъи цIунарал, лъикIлъи гъорлъ бессараб гIамалалъул тохтурзаби ратана дида гьел. РакIчIун абизе бегьула, бищунго кIудияб шапакъаталъе мустахIикъал чагIи ругин гьеб больницаялда хIалтIулел тохтурзабийилан абун. Аллагьас кидаго рохалида, халатаб гIумруги кьун хутIаги гьел тохтурзаби.    