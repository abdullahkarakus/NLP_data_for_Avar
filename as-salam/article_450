РФялъул президент В. Путиница лъазабуна Россиялда Къуръаналъул хIурмат гьабунгутIи кколин такъсирчилъи ва цо-цо улкабазда релълъун нилъ киданиги рукIинеги гьечIин абун.  «Къуръан буго бусурбабазго гIадин цогидал диналъул вакилзабазги хIурмат гьабулеб ТIехь. Амма нилъеда лъала цо-цо улкабазда гьеб рахъалъ бугеб пикру. ХIатта Къуръаналъул адаб гьабунгутIи такъсирлъунцин рикIкIунаро. Амма нилъер улкаялда гьеб ккола такъсир гьаби ва гьелда рекъараб тамихIги гьабула», - ян абуна В. Путиница Къурбан-байрамалъул къояз Дербенталде вачIиндал. Гьев щвана шагьаралъул аслияб мажгиталдеги ва гьесие сайгъат гьабуна Къуръанги.  