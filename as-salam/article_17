КигIан бокьун бугеб гIумру гьабизе, Ракълилаб доб болжал кверзукь бачине. ТIубарал моцIаца лъимго бихьичIел, ТIагIат-гIибадатул рацIцIалъи кквезе.   КигIан бокьун бугеб сахго хутIизе, Рокъор хутIарал дол хъизан-лъималгун. ЛъикIго ракI разилъун, гьелгунги кIалъан, Рохалил ххулулеб магIу бацIцIине.   КигIан бокьун бугеб гIумру гьабизе, ГIинда рагъул гъугъай рагIунгутIизе. ГьикъичIеб доб балагь - хвалил гуллица Щапулел ракьцоял рихьунгутIизе.   КигIан бокьун бугеб гIумру гьабизе, ГIолохъанго рукIун яшав гIуцIизе. Эбел-инсул ракIал рохизе гьарун, ГIагараб ракьалде рокъор руссине.  