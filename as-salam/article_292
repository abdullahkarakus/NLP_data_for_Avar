Эбел-эбелилан ГIарасат къоялъ, Лъимал ахIдолила тIаса лъугьаян. РачIа кинацаго эбелалдаса, Разилъи гьаризе чIаго рукIаго. РакI бухIулеб рагIи гьелда абуге, РекIекье киналго нилъ рачаралде Нодо букIкIинабун нуж ралагьуге. Макьу тут свакарал берахъ балагьун, Эбелалъе къуле, гьелъий хIелхIеде. Гьелъул хIатIикь нилъей - алжаналъул кIул, Эбел херлъунилан инжит гьаюге. Гьелъул ракI кIетIолин лъималин абун, Ясбер гIадин цIуне улбузул хIурмат.  