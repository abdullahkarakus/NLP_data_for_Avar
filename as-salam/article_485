Казбек районалъул Дилим росулъ, М. Азаевасул цIаралда бугеб МДЮСШалда, тIобитIана гIолилазда гьоркьоб футбол хIаялъул рахъалъ къец. Гьелда гIахьаллъи гьабуна районалъул анлъго росдал командаялъ. Турнир тIобитIиялъул мурад букIана СВОялда гIахьаллъи гьабулел ругел ракьцоял кIодо гьари, гIун бачIунеб гIел ватIан бокьулеллъун куцай ва гIолилазда гьоркьоб вацлъи щула гьаби. Къецалъул хIасил гьабидал, баянлъана тIоцебесеб бакI «Ленинаул-1» командаялъ ккураблъи (тренерал – МахIмуд Алханов ва Марат Абукаев). КIиабилеб бакI щвана «Дилим-1» командаялъе (тренерал – АхIмад Иманшапиев ва Аляс Алясаев). Лъабабилеб бакIалде бачIана «Ленинаул-2» команда (тренерал - Алханов ва Абукаев).  