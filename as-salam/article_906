«Новости» РИАялъ гьабураб цIех-рехалъул хIасилалдасан баянлъана бищунго дагь такъсирчилъи гьарурал регионазда гьоркьоб Дагъистанги букIин. Гьединго, нилъер республикаго гIадин гьеб сияхIалда буго Чачан ва Ингушетия республикабиги.  2022 соналъул январь-сентябрь моцIазул хIасил гьабидал, бищун дагь такъсирал гьарун руго Чачан республикаялда. КIиабилеб бакIалда буго Ингушетия ва лъабабилеб бакIалда – Дагъистан.  Бищунго цIикIкIун такъсирал гьарураб бакIлъун бихьизабулеб буго Бурятия, Алтай республика ва Амур область.