68. Ас-Самаду - жиндие киналго мутIигIав, жиндир ихтияр гьечIого щибго гьабуларев, кинабго ишалъулъ жинде хIажалъулев, даимав, дунял-ахираталъул ишазулъ лагъзадерица жинде къасд гьабулев, жив сундего хIажалъуларев, даимав. 69. Аль-Къадиру - сундаго хIалкIолев, гьечIеб жо бижизеги, бугеб жо тIагIинабизеги хIалкIолев. ХIикматалда рекъон кинабго гьабулев.  70. Аль-Мукътадиру - лъидаго кIолареб куцалда халкъазул иш рекъезабизе хIалкIолев. 71. Аль-Мукъаддиму - цебе ккезабизе кколебщинаб цебе ккезабулев, цере ккезе мустахIикъал лагъзал цере ккезарулев. 72. Аль-Муаххиру - нахъе ккезабизе кколеб нахъе ккезабулев, капурзабиги, къосарал гIадамалги, нахъе ккезаризе кколел гIадамалги жиндие бокьухъе нахъе ккезарулев. 73. Аль-Аввалу - сундасаго цевесев, жиндаса цебе щибго жо букIинчIев, жиндир ватиялъе авал гьечIев. 74. Аль-Ахиру - халкъ паналъун хадубги нахъе хутIулев, нахъе хутIи даимав, кинабго пана гьабулев, ахирисев, жинда хадуб щибго жо гьечIев. 75. Аз-Загьиру - кинабниги жоялдаса бергьарав, тIадегIанав, жив вукIиналъе нугIлъи гьабулел хIужаби гIемерлъиялдалъун жив вукIин загьирав. 76. Аль-БатIину - загьирабго гIадин кинабго жоялъул балъгояб рахъги лъалев, жиндир асарал рихьулев, жив дунялалда вихьуларев, батIинав (балъгояв). 77. Аль-Вали - кинабго жоялда тIад кверщел гьабулев, жиндие бокьухъе, хIикматалда рекъон, кинабго билълъанхъулев. 78. Аль-МутагIали - гьерсихъабазул бугьтаназдаса тIадегIанав, рикIкIадав, халкъалъул ракIалде кколел васвасаздаса вацIцIадав.