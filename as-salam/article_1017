КъватIал чорокго ругони, ратIлил цIунизе захIмалъулел бакIазде гьеб бахунеб бугони, гьелдасаги гIафву гьабула. Нажасаб къватIалдаса рачIунел цIадал тIирабаздасаги, ругъназул, рижарал жалазул биялдасаги, укол гьабун баккараб биялдасаги гIафву гьабула, нацI-чIетIалъул биялдасаги, рахьдалъе дагьа-макъаб рак бортани, гьелдасаги гIафву гьабула. ЛагIараб лъимералъул кIал эбелалъул кереналда хъвани, гьелдасаги гIафву гьабула, хъураб хIайваналъул чехь-бакь-бакIвалиялда чурун хадуб хутIараб гIиси-бикъинаб ракалдасаги гIафву гьабула. Ракуца бакараб цIаялдалъун бежараб чедги кваназе бегьула, хIаналъулъ бетизе хIалтIизарулел жалаздасаги гIафву гьабула, хIама-гIорцIеналда тIад рекIунаго ратIлида хурхарал расаздасаги гIафву гьабула. Къокъго абуни, жиндаса цIунизе захIмалъулебщинаб нажаслъиялдаса гIафву гьабула.