«Табук» абураб чIорбутI речIчIулезул клубалда тIобитIана Хучада росдал гIолилазул данделъи. Гьелда гIахьаллъи гьабуна Шамил районалъул имамзабазул советалъул председатель ГIизудин ГьитIиножоевас, МахIачхъала шагьаралъул имамзабазул советалъул председатель МухIаммадгIариф Сиражудиновас, районалъул гIолилазул гIуцIиялъул председатель МухIаммад Дибировас, Хучада росдал имам МахIмад Чохоловас, росдал бегавул ХIамзат МухIаммадовас ва цогидазги. Гьенибго тIобитIана спорталъул рахъалъ батIи-батIиял къецалги ва бергьарал кIодо гьаруна шапакъатаздалъун.