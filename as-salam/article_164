ДРялъул муфтияталъул рухIияб лъай кьеялъул Болъихъ районалда бугеб отделалъул нухмалъулев ГIабдуллагь Герейханов ва росдал имам ЖабрагIил-хIажи дандчIвана 8-11 классазул цIалдохъабигун. Гьез бицана исламалъул тIалабазул, учительзабазул, умумузул ва чIахIиязул гьабизе кколеб адабалъул, гьединго, лъималаз жидедаго гьоркьоб цIунизе кколе гьудуллъи-вацлъиялъул хIакъалъулъ. КIвар кьуна диниябгун дунявияб лъай тIалаб гьабизе ккеялдеги.  