Хамелеоналда кIола щибаб бер батIи-батIияб рахъалде багъаризаризе.
 Гвангва рикIкIуна бищун лъикIаб ахихъанлъун. Нусазарго гъветI гьеб сабаблъун бижула, гьелда мугь киб лъурабали кIочон теялъ
 Пилалъул цаялъул цIайи бахине бегьула 9 килограммалдеги. Бассенжи абураб гьвеялда кIоларо хIапдезе.
 Чода ракIалда жо чIола. Цевего лъалев чи ракIалде щола гьелда, гьединго чанго соналъ цебе гьабун букIараб гьунарги такрар гьабизе кIола. Коалаялъул килщазул расенал гIадамасулалда релълъарал руго. Крокодилалда кIоларо мацI къватIибе рехизе. Катил гIиналда 32 ччобори букIуна.  Креветкалъул ракI ботIрода жаниб букIана. Беркут абураб цIумалда боржине кIола сагIаталда жаниб 250 километрги нахъа тун.  Вараниялда лъим гьекъечIого чIезе кIола кIиго анкьалъ.  ГарцIалъухъа бажарула жиндирго къаркъалаялдаса къого нухалъ цIикIкIараб манзилалъ кIанцIизе.  ХъахIилал китал рикIкIуна дунялалда бищун кIудиял рухIчIаголъабилъун. Ирландиялда, Исландиялда, Гренландиялда ва Антарктидаялда борхьал гьечIо.
 НухрагIункIкIалъ къойида жаниб лъабнусго метр ракьул борлъула. ГIанкъра къаси мехалъ гвангъула. Инсанасда ругездасаги цIикIкIун рукьби руго гIункIкIазда. Масала, инсанасда 206 ракьа батани, гIонкIкIода буго 260 ракьа.  ЦIунцIраби киданиги кьижуларо. Гьелъул бакIалда гьез къойида жаниб кIиго нухалъ хIухьбахъи гьабула.  ЦIадалхIама (улитка) кьижула лъабго соналъги.  ЦIиркъалъул тIомалда гуребги, черхалдаги руго мухъал. 
Жирафалъул кIалъалел рухьенал гьечIо, гьединлъидалин гьелда гьелда щибго гьаракь гьабизеги кIолареб.
 Страусалъул бер жиндирго гIадалнахалдасаги кIудияб буго.  Лъел гIункIкIазда (морской котик) кIола лъелъ хIухьел цIачIого кIиго сагIаталъ чIезе. ГъалбацIил тIинчIалда кIиго сон бачIого ахIдезе кIоларо. Пасруник абураб ччугIа бищун хехаб ккола. Гьелъ сагIаталда жаниб нахъа тола 115 километр. ХIАБИБ МУХIАММАДОВ