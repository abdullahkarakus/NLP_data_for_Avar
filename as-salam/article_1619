ЖамагIаталда «Магьдина» цIалулаго имамас дугIа жиндаго хас гьабиларо, киназего щолеб къагIидаялъ гьабила. Гьеб кин букIунебали мухIкан гьабизе ккола мугIалимасухъ яги лъалезда гьикъун.  Цинги «Фа иннака такзи» абураб бакIалде щвезегIан имамас «Магьдина» цIалулаго хадув вугес «амин» абила, гьенибе щвезегIан цIалулеб жо дугIа кколелъул. Гьелдаса хадуб ахиралде щвезегIан имамас цIалухъе цIалила хадув вугесги, Аллагьасе  рецц гьаби кколелъул гьеб. Имамас «Магьдина» кидаго цогидазда рагIизабун цIалула, гьесда хадуб «амин» абулез «аминги» тIатун абула. Имамас ахиралде щвезегIан «Магьдина» тIатун цIалула, хадуб как балез «иннака такъзиялдаса» хадуб гьесда цадахъ балъго цIалула.  Имамасул «Магьдина» рагIулеб гьечIони, хадуб как балес авалалдаса бахъараб ахиралде щвезегIан «Магьдина» жинцаго цIалила. «Астагъфирука ва атубу илайкаялъул» бакIалда имамас «настагъфирука ва натубу илайка» абила. Жинцаго как балев чиясе, халат гьабиялда разилъулел цого чагIазул имамасеги гьаб хадуб рехсараб дугIа цIализеги лъикIаб буго:  Гьаб ккола ГIумар асхIабасул «Магьдина». Гьабги цIализе хирияб буго. Цоялда къокълъизе бокьани, цебесеб цIалун тела. Щайгурелъул аварагас  цIалараб цебе гьабулелъулха, шаргIиял къануназда бан. ШАМИЛ МУХIАММАДОВ,
«АС-САЛАМАЛЪУЛ» МУХБИР