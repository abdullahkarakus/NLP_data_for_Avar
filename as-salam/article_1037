Волжскаялъулаб Булгариялъ ислам къубал гьабуралда 1100 сон тIубаялъул хIурматалда, Санкт-Петербургалда, Россиялъул этнографиялъулаб музеялда тIобитIана бусурбабазул гIумруялъул хIакъалъулъ бицунеб фотовыставка. Гьенир цере лъун руго Татарстаналдаса фотографал Фарит Губаевасул ва Рамил Галил суратал.  Суратаз бихьизабулеб буго советияб заманалда ва гьанже Татарстаналда бусурбабазул диналдехун бугеб бербалагьи. 