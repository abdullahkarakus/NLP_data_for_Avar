ТIоцевесесухъ балагьидал бихьула гьес жиндаго лъалеб мухIканго, букIине кколеб куцалда гьабулеб букIин, тIадеги рес ккара-ккаралъуса лъазабун жеги цIикIкIун тIалаб гьабулебги букIуна. КIиабилев абуни, кигIанго жо лъаларев вугониги, цо кинаб бугониги иш гьабидал гьелдаса чIухIун, жеги рихьдаецин гьеб гьабулев вукIуна. Нилъеда тIадаб буго лъалареб тIалаб гьабизе, гьеб нилъерго лъимал-хъизаналда малъизе ва гьелда гIамал гьабун хьвадизе. ГIелмуялда рекъараб гIамал гьабун хьвадулев гIалимасул хиралъи мажгиталда жанив чIун гIибадат гьабун вукIунесулалдасаги хириябги буго. Гьелъие дилиллъун бачине бегьула Абу-Умаматидаса бицун нилъехъе щвараб кьучIаб хIадис. МУХIАММАД САЛМАНОВ