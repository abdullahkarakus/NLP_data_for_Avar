ГIемерисел авариял ккеялъе сабабги буго дандиясул нухде вачIин, бихьизабуралдаса цIикIкIун машина бачин. КигIанго гIедегIун ватаниги, данде бачIунеб нухдеги вахъун, машина бачине шаргIалъ ихтияр кьоларо. Гьелъул хIасилалда ккараб рецIелги гьев чиясде тIаде ккола, гIумру батаниги, боцIи-мал ва чорхол сахлъи бугониги. Сабру гьечIолъиялъ рачунел руго гIемерисел авариязде. Сабру - алжаналъул кIул бугин абураб хIадисги нилъеда лъала, амма гьелда гIамал гьабизе кантIулел гьечIо. ГIисинаб гIелалда божун машина тезе бегьизехъинго гьечIо. Кидаго гьезие насихIат гьабулел рукIине ккола чIахIиял. Гьединаб тIадчIей гьабичIони, цо къоялъ бетIер кквезе кколелъулха. Гьелни гIолохъаби ругин тела, амма ригьалде рахарал гIадамаз машина бачунаго риччалел гъалатIал рихьидал, гIажаиблъизе бачIуна.  Жиндир баракат нилъее киназего щваяв ЧIикIаса СагIид-афандияс шоферасе гьарурал малъа-хъваял кIочене тезе бегьуларо. РакIалде щвезелъун гьанибги рехселин.