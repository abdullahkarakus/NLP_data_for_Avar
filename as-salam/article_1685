Бер ккурас нахъ чIвани, какие ва черх чури гьабиларин абун, гьебмехалъ гьесул черхалда хъвараб ретIел букIа, такъия букIа – гьебги чурун кьела бер ккарасе хIалтIизабизе.  Бер ккурасда абизе нечани, ялъуни санагIат гьечIев чи ккани гьесул чай гьекъараб стакан букIа, чурпа кванараб гъадаро букIа, чамасдакIги кванан рехараб пурчIина (гага) букIа босун, чурун, хулун, гьеб лъим хIалтIизабила добго хIалалъ. Къулгьу, КъулагIузаби, АлхIам, аятул Курси, суратул Бакъараталъул авалиял ва ахириял аятал ва шаргIалъ цIализе рихьизарурал дугIаби. Гьел цIалила кваранаб квер унтараб бакIалда тIад лъулъалаго, цодагьаб хIацIу тIадеги тун.  Ялъуни, цере рехсарал аятал лъеде цIалун хадуб, гьелде пула, цинги бер ккурасда гьеб гьекъезабила ва черхги чуризабила. Замзамалъул, ялъуни цIадал лъим лъикI букIина щвани. Гьединго зайтуналъул ва ганзиралъул нахалде цIалила, радал-къаси гьекъезе гьитIинаб гъуд цIун ва къаси тIад бахинеги букIине.  Яги цере рехсон арал аятал шафраналъ кагътида хъван, лъелъеги рехун, жинда бер ккарасда гьекъезабила ва черхги чуризабила. Иншааллагь, сахлъила. МУХIАММАДХIАБИБ БУДУНОВ