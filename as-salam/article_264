  ИгIтикафалъул хиралъи бицун рачIарал гIемерал хIадисал руго. Гьездасан ккола Аварагас ﷺ бицараб хIадис: «Щив чи вугониги диналъул вацасул хIажат тIубазе ун, гьеб лъикIаб буго гьесие къого соналъ игIтикаф гьабиялдаса. Аллагьасул ﷻ разилъиги тIалаб гьабун, цо къоялъ игIтикафалда чIарав чиясдаги жужахIалдаги гьоркьоб Аллагьас ﷻ лъабго хандакъ гьабула». Аварагас ﷺ абуна: «Рамазан моцIалъул анцIго къоялъ игIтикаф гьабурав чи кIиго хIежги кIиго гIумраги гьабурав чиясда релълъун вуго». ГIаишатидасан бицараб хIадисалда буго: «Лайлатул къадриялъул сордоялъ иманги лъун, кириги тIалаб гьабун, игIтикаф гьабурав чиясул церехун арал мунагьал чурула», - абун (Дайлами). ГIаишатидасан бицараб хIадисалда буго: «Аллагьас ﷻ хвезавизегIан Авараг ﷺ рамазан моцIалъул ахирисеб анцIго къоялъ игIтикафалда чIолев вукIана. Гьев хун хадуб гьесул лъудби чIолел рукIана», - ян (Бухари, Муслим). ИгIтикафалъул хIукмаби ункъо руго: ИгIтикафалъул рукнаби ункъо руго: ният, чIей, мажгит, игIтикафалда чIолев чи. ИгIтикафалъул шартIал анкьго руго: ИгIтикафалъул суннатал жал гIемерал руго. Гьездасан ккола: ИгIтикаф батIул гьарулел жал анлъго руго:   Суал: Мажгиталдеги лъугьун цо чияс игIтикафалда чIезе ният гьабуни, хадув къватIивеги ани, гьев чияс цIидасан ният гьабизе кколищ? Жаваб: Гьес нияталъулъ заман рехсон гьечIони, нахъвуссине къасдги гьечIого къватIивеги вахъани, хIажаталъе гьечIониги, гьес ният цIидасан гьабизе ккола. Амма нахъвуссине къасдгун вахъани, гьес цIигьабизе кколаро, щайгурелъул гьесул тIадвуссине бугеб къасд нияталъул бакIалда чIола. Гьес заман рехсон батани, къо ялъуни моцI, тIатIалаго букIинги шартI гьабичIони, гьеб мехалъ гьев хIажат тIубаялъе вахъани, гьес ният цIидасан гьабизе кколаро, кигIан заман халалъаниги. Щайгурелъул гьеб чара гьечIого гьабизе кколеб жо буго. Щибго хIажат гьечIого вахъани, тIадвуссине къасдги букIун, гьеб мехалъги ният цIидасан гьабизе кколаро. ТIадвуссине къасд гьечIони, ният цIидасан гьабизе ккола. Суал: Цо чи мажгиталде лъугьани ва ният гьабизе кIочани, какилъ гьабизе бегьулищ гьес гьеб? Жаваб: РакIалъ гьабизе бегьула, кIалалъ гьабуни, как батIуллъула.  