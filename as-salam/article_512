Избербаш шагьаралда тIобитIана Дагъистаналъул муфти, шайих АхIмад-афандил цIаралда бугеб кубокалъе гIоло футбол хIаялъул рахъалъ къецал. Гьезда гIахьаллъи гьабуна 23 командаялъ. Бергьарал ва гIахьаллъарал командаби кIодо гьаруна батIи-батIиял шапакъатаздалъун ва грамотабаздалъун. Гьединго, тIоцебесеб бакI ккураб командаялъе кьуна 80 азарго гъурущ ва кубок. КIиабилеб бакI ккуразе щвана 60 азарго гъурущ ва лъабабилебгун ункъабилеб бакI ккуразе – 40 азаргогун 20 азарго гъурущ. Гьединаб тадбир гIуцIиялъе хIаракатчилъи бихьизабурав Избербаш шагьаралъул имамзабазул советалъул председатель ГIабдулла Салимовас бицухъе, турнир тIобитIизе буго щибаб санайил.    