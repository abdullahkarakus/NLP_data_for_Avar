Шамил районалъул Лъахъ росдал мажгиталда тIобитIана шайих ХIамзат-афанди ракIалде щвезавиялъул хIурматалда мажлис. Гьелда гIахьаллъи гьабуна районалъул имамзабазул советалъул председатель ГIизудин ГьитIиножоевас, Лъахъ росдал имам АхIмад Рамазановас,  муфтияталъул гIелму ва лъай тIибитIизабиялъул отделалъул Шамил районалда бугеб бутIаялъул нухмалъулев ХIабибула МухIаммадовас, ГIахьвахъ районалъул имамзабазул советалъул председатель МухIаммад ХIамзатовас ва цогидазги. Мажлис лъугIун хадуб гьел киналго щвана шайих ХIамзат-афандияс гIумру гьабулеб букIараб рокъореги.    