Гьаб лъугьа-бахъин буго доб заманалъул машгьурав гIалимчи Шакъикъ алБалхиясда ва ХIатамул Асамасда гьоркьоб ккараб. Шакъикъица гьикъун буго ХIатамида: «Чан соналъ нилъ гьудулзабилъун ругел?» - абун. Гьес абула 33 соналъилан. Шакъикъица гьикъула: «Щиб дуда дидасан лъараб гьеб заманалда жаниб», - абун. ХIатамица абула микьго масъала лъанин. Шакъикъ гIажаиблъун валагьула гьесухъ ва абула: «Дир гIумру дуда цадахъ ана. Гьеб микьго масъала гурони тIокIаб мунпагIат щвечIищха», - ян. ХIатамица абула: «Я дир мугIалим, гьеб микьгоялдасаги тIаде жо дица тIалабго гьабулеб букIинчIо. Дие гьереси бицинеги бокьун гьечIо. Доб дунялалда хвараслъиялъе дие гьеб микьабго жо гIола», - ян. Шакъикъица гьикъула щибгIаги кколеб гьеб микьабго жойилан. Гьес рикIкIине байбихьула: Гьедин дица киналниги пишабазулъ Аллагьасде таваккал гьабизе байбихьана ва Гьев таваккал гьабулездаса бищун лъикIав ккола. Шакъикъица абула:   Нилъер заманалда гьаб микьабго мунпагIат камун букIиналъ гIадамазда гьоркьоб рагъ-кьал буго. Кисиниб гъурущ бугезул гурони къимат гьабулеб гьечIо ва гьединазулгун гьудуллъиги кколеб буго. Аллагь кквечIев чиясда ва Гьесде таваккал гьабичIезда гьаб дунялалда гIодобегIанлъи ва доб дунялалда жужахIалъул бухIи бихьула. САГIИД ЗАЛУМХАНОВ