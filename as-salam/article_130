Татарстаналъул муфти Камил-хIазрат Самигуллиница гIахьаллъи гьабуна «Фазихановасул цIалиял» абураб тадбиралда. Гьеб тIобитIана Москваялъул аслияб мажгиталда. КIалъазе вахъарав муфти, исламиял гIелмабазул доктор Камил-хIазратица абуна гьадинал тадбирал тIоритIи кколин кутакалда кIвар бугеб иш ва баркала кьуна гьелъие квербакъаразе. «Жакъа къоялдаги Хусаин Фаизхановасул ирс лъазаби ккола кутакалда кIвар бугеб иш. Щайгурелъул гьесул хIалтIабаздаса пайда босула гIемерал бусурбабаз ва исламияб диналда гьечIезги. Гьединлъидал, нилъедаги кIочене бегьуларо гьел хIалтIаби ва хIаракат бахъизе ккола гьездаса пайда босизе», - ян лъазабуна Камил-хIазрат Самигуллиница.