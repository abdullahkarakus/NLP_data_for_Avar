1.	«Къаф» абун сураялда цIар щай тараб? – «Къаф» абун байбихьулеб букIиналъ. 2.	 Сура «ВакъигIат» абун цIар щай кьураб? – «ВакъигIат» абун авалалда рехсеялъ ва Къиямасеб къоялъул бицунеб букIиналъ.  3.	Чан нухалъ бакъ рехсон бугеб Къуръаналда? – 32 нухалъ. 4.	Кинаб аят кколеб ТIадегIанав Аллагьас ﷻ тIолабго сахлъи жиндилъ данде гьабураб? – Сура «АгIрафалъул», 31-абилеб аят. «Нуж кванай ва гьекъей, амма исрапчилъи гьабуге», - ян абураб. 5.	ЦIваби чан нухалъ рехсарал Къуръаналда? – КIиго нухалъ. 6.	Къиямасеб къо чан нухалъ рехсараб? – 48 нухалъ. 7.	Къуръан абун чан нухалъ бачIараб? – 68 нухалъ.  8.	Щиб сура кколеб гIалимзабаз жиндирго хIакъалъулъ абураб азарго къисабазде, азарго амруялде ва азарго нагьюялде щвей гьабулеб? – Сура «ал-Бакъарат». 9.	Къиямасеб къоялъул цIар тIоцебе Къуръаналда киб рехсараб? – «Явму ддин» абураб сура «ФатихIаялда» рехсана. 10.	 Кинав аварагасул амруялдалъун гьури пулеб букIараб? – Сулайман аварагасул. 11.	 «Бакъарат» сура рокъоб цIалани щиб букIунеб? – ШайтIан лъутула.  12.	 Щиб сураялъ ризкъи тIаде цIалеб? – «ВакъигIат» сураялъ. 