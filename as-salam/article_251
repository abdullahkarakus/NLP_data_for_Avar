Гъарачай-Черкесиялъул лъималазул рукъалъул ва школа-интернаталъул лъималазе гIуцIун букIана байрамалъулаб мавлид. Гьениб цIалана хирияб Къуръан, ахIана нашидал ва мавлидал. Гьединго лъималазда гьоркьор тIоритIана батIи-батIиял къецал ва бергьаразе кьуна сайгъатал. Тадбиралда гIахьалъи гьабуна Усть-Джегуты шагьаралъул имам Азамат-хIажи Кущетеровас, Россиялъул Руччабазул союзалъул Гъарачай-Черкесиялда бугеб регионалияб отделениялъул председатель Марина Борлаковалъ ва цогидазги. Гьеб тадбирги тIобитIана «Ас-салам» газеталъул квербакъиялдалъун.  