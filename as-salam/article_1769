Гьесие тIоцебе тIарикъаталъул тарбия щвана машгьурав шайих МахIмуд афандиясдасан. МахIмуд афандиясе гьев кутакалда вокьулаан, гьесул рехсейги гIемер гьабулаан. Вокьиялъе гIиллаги букIана, гьев цогидал муридзабазде данде ккун, дунял рехун тарав, напс куцалев, сулукалъе жигар бахъулев вукIин. ШугIайб афандияс «ТIабакъат» абураб тIехьалда, гьесул тIабигIат-гIамал рехсон хъвалеб буго: Шайих ГIабдурахIман-хIажияс гьев мубаракасул тIабигIатгIамалалъул, кашфу-караматазул ва гIумрудул лъугьа-бахъинал гIемер рехсон руго. Нилъеца баракаталъе цо-цоял рехсела. - Цо нухалъ ГIабдурахIманхIажи ЖабрагIил афандиясухъе зиярат гьабун къватIиве вахъана. Лакити росдал рагIалде щведал, гьесул бер речIчIана, руччабаз бараб гIарац-меседалде. ЖабрагIил афандиясухъе щвейгун, гьес ГIабдурахIман-хIажиясухъе рагьизеги рагьун, гьаниса цIалеян «Мингьажу гIабидин» абураб тIехь кьуна. ГIабдурахIманхIажиясда гьениб хъван батана:  Гьелдаса хадуб цоги нухалъ зияраталъ вачIунеб мехалъ, ГIабдурахIман-хIажиясде цо росдал руччаби тIаделъула жидее сабабал хъваян. Гьев щулаго МахIмуд афандиясда ракIги хурхинабун чIана ва сверухъ ругел руччабаз гьесие щибго асар гьабичIо. ЖабрагIил афандиясухъе щведал, гьес абуна:  Гьеб нухалъ зикруги хисун витIула ГIабдурахIман-хIажияв. - Цо нухалъ ГIабдурахIманхIажияв ЦIоралде унаго, гьев нуха регIизе цадахъ вахъун вукIана ГIасаса гIалим ШагIбанил МухIаммад. ЖабрагIил афандиясухъе щведал, гьес ГIабдурахIманхIажиясда гьикъана: Цинги ЖабрагIил афандияс абуна: «Мун кутакалда вокьулев чи вуго дов, нахъа дур лъикIав муридлъунги лъугьина», - ян. Гьеб букIана жеги ГIабдурахIманхIажиясе изну кьелалде заман. Живго ГIабдурахIман-хIажиясги хъвалеб буго:  - Цо пуланав гIалимчиясда ракIалде ккана ЖабрагIил афандиясул хIал бихьизе. Гьес хIаракат бахъана чвантиниб хIамил ракги лъун, ЖабрагIил афандиясдаги гьесул муридзабаздаги цебе имамлъун как базе. Гьесул мурадлъун бугеб жо лъаниги, ЖабрагIил афандияс гьесда хъачIго рагIи абичIо ва жиндиего как бухьана. Салам кьун хадуб гьев гIалимас шайихасда абуна: - ГIасаса ШагIбанил МухIаммадица бицана: «Цо нухалъ ниж ЖабрагIил афандиясда цадахъ жамагIат-как балел рукIана. Салам кьейгун устарас имамасда абуна: - ГIасаса ШагIбанил МухIаммадица бицана: «Цо нухалъ ниж ЖабрагIил афандиясда цадахъ жамагIат-как балел рукIана. Салам кьейгун устарас имамасда абуна: «Ахирияб кIиябго ракагIаталда дур рекIелъе рехараб пикруялъ, диде кутакаб къасават бачIана, тIоцебесеб кIиябго ракагIаталда гIадин хIузуралда вукIаравани, дуе кIудияб макъам щвелаан», - абун. Хадуб гьес баян гьабуна, гьесул рекIелъе бачIараб батIулаб пикру. ИСРАПИЛ МУХIУММАЕВ