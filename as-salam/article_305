Дунял бокьунилан чIаго хутIарав Цониги рагIанищ нилъер ракьалда? Киназго чIамила хвелалъул гIазаб, Молода лъун ина хабалазулъе.   Дуй бищун бокьараб агьлу-хъизаналъ Тела мун кIочене, цо моцI иналде. Даимаб рокъове вуссараб мехалъ Щивго дуй щоларо рекIелгъеялъе.   ХутIила ракьалда гIуцIарабщинаб, Турун ина ракьулъ чIухIараб лага. Хабалъги батила дуца гьабураб, Дур лъикIлъигун квешлъи, гьабурабщинаб.  