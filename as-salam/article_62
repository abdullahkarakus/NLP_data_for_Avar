Дагъистаналъул муфтияталда республикаялъул рухIияв цевехъан, шайих АхIмад-афанди дандчIвана Казбек районалдаса делегациягун. Делегациялда гьоркьор рукIана диниял хIаракатчагIи, жамагIатчагIи ва цIикIкIараб ригьалде рахарал. Муфтияталъул хIалтIухъабаз гьезие бицана гьабураб ва гьабулеб бугеб хIалтIул хIакъалъулъ. Муфтиясин абуни гьезие баркала кьуна халкъалда гьоркьоб гьабулеб бугеб лъикIаб хIалтIухъ. Гьединго, шайихас гьел ахIана гIун бачIунеб гIелалъе исламияб лъай ва тарбия кьеялда тIадчIей гьабиялдеги. ДандчIваялда муфтияс бицана рахьдал мацIал цIунизе ккеялъул хIакъалъулъ ва абуна гьеб мурадгун гъоркьиса риидалилал курсазде рачIарал лъималазе рикьизе къватIире риччан рукIанин миллиял мацIазда рахъарал тIахьалгийилан.