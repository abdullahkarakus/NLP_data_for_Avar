Гьединго гьелъулъ буго тIомое, расуе, малъазе ва шекъер-мукъулукъалъе хIажатаб йодги. Гьелъул нах хIалтIизабизе бегьула псориаз, фурункулез, экзема гIадал тIомол унтабазде дандеги.   ЦIулакьоялъулъ ругел С ва Е витаминаз хIинцлъизабула херлъи ва гьеб кваназе бегьула чакрил диабет бугезги.   ЦIулакьо бекидал ва гьеб кIийиде бикьидал, гьелда гьоркьоб букIунеб хъалалъулъ буго гIемераб йод. Гьебги гьализабун лъугьараб тIокIкIел гьекъезе лъикIаб буго щекъер унтаразе, воспаления бугезе.   ЦIулакьодулъ ругел В тайпаялъул витаминаз сахлъи цIунула, къаркъала рукIалиде бачIинабула. Омега-3 гьелъулъ бищун цIикIкIараб къадаралда буго. Гьелъги лъикIлъизабула гIадалнах, ракIалда жо чIей. Фолиевая кислота букIиналъ, гьелъ кумек гьабула нерваби гIодоре риччазаризе, макьил иш рукIалиде бачIинабизе. ЛъикIаб асар гьабула рекIелгун бидурихьазул гIуцIиялъе. Калиялдалъун ва магниялдалъун бечедаб букIиналъ, цIулакьоялъ щула гьарула бидурихьал, бидул тIадецуй ккезабула рукIалиде, инсультгун инфаркт ккеялъул хIинкъиги дагьлъизабула. ЦIулакьодул гъотIол тIанхазулъ буго цинк, фосфор, магний, калий, марганец, йод гIадал минералал ва С, В1, В8, Р, А, Е витаминал. Гьезул гьабураб тIокIкIелалъ сах гьарула бидурихьал, бачIинабула канлъи, лъикIлъизабула ургьисалабазалгун тIулал хIалтIи.  ЦIулакьо лъикIаб буго бихьиназеги. Хасго 50 сонил ригьалдаса аразе кваназе беццула. Низамалда цIулакьо кванаялъ кумек гьабула черх рукIалида чIезабиялъе, кIващ бачIинабиялъе, жинсиял гьоркьорлъаби гьариялъе кьола къуват.   Кваназе лъикIаб буго гIатIго, ххенон яги ракъвазарурал пихъалгун жубазабун.  Руччабазул гормоналияб фон лъикIлъизабула. ЦIулакьо кваназе лъикIаб буго операция гьабуразе, лъимер гьабун хадуб заманалда (лъимадул аллергия бугищалиги лъазабун). Гьединго беццула халат рахъун хIайизалъул къоял рукIаразе ва гьелъул низам биххаразе, мех-мехалда унтаби рукIунезе.  Лъимаде ругеб заманалда руччабазулъ железо дагьлъула, гьеб цIикIкIиналъеги лъикIаб буго цIулакьо кваназе. Гемоглобин рукIалида чIезабиялъеги, гьан ялъуни ханалгун цадахъ кваназе бегьула. ЦIулакьодулъ бугеб кальций ва фосфор хIалае чIола эбелалъул ургьиб лъимадул ракьа лъугьиналъе. Магниялъин абуни кумек гьабула лъимер гьабизе гIагарлъараб заманалда, къаркъала гьоронгутIизе.     Пайдаялдаго цадахъ заралги букIунелъул, аллергия бугез, кванирукъгун бакьал унтараз цIодорлъи гьабизе ккола. 