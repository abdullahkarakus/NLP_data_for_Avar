(ЦохIо къагIидаялда гурев, цо нухалда – бащдаб сордоялъ, цоги нухалда – сардил лъабил бутIаялъ, цоги нухалда – сардил кIиго бутIаялдаса дагьаб къадаралъ). Сардилъ гIибадаталъе рахъин буго жиндилъ ихлас камиллъулеб мех. Щайин абуни, къад заманалда кинниги сардилъ вахъун чияс гIамал гьабулелъул, гьев гIемер чиясда вихьуларо. Ибну МасгIудидасан бицараб хIадисалда буго: «Къад бараб какалдаса сардилъ бараб какил хиралъи, бихьун кьураб садакъаялдаса балъго кьуралъул хиралъиялда релълъун буго», - ян.  Аллагьасе ﷻ гIоло инсанас напсалдехун цIакъ бахъи гьабидал, Аллагьас ﷻ гьев щулияб, къуватаб нухде тIовитIула ва даражаялдеги вахинавула. Сардилъ рахъун гIибадат гьаби буго Аллагьасдаса ﷻ хIинкъарал чагIазул гIамал. Гьеб гIужалъ хIакъикъиял муъминзаби БетIергьанасдехун руссун, Гьесде ﷻ гIицIлъун жидер хIажатал Гьесде раккизарун рукIуна, гьединаб хIалалъулъ гьезул гьари Аллагьас ﷻ жаваб гьабиялдаса нахъги чIваларо. Гьеб бугелъул гIицIго Гьесда ﷻ  гьарун, Гьесде ﷻ лагъзал руссараб заман. Салафуназул сардилъ рахъиналъул бицунаго, ХIасанул Басрияс абуна: «ГIибадат гьабулелъул сардилъ тIаде рахъиналдаса кутакаб жо дида щибго батичIо», - ян. Цогидал кьижараб заманалда тIаде рахъун гIибадат гьаби бигьаяб иш гуро, чи кIвахIаллъула, напсалъе бокьуларо, амма гьелда ругьунлъарасул черх абула хадусеб къоялде букIунин ракI чIаголъараб, иман цIилъараб, къаркъала чIурканаблъунин. Напс куцазе квербакъиялъеги сардилъ тIаде рахъун дагьабгIаги гIамал-гIибадат гьаби буго бищунго лъикIаб.  Аллагьас ﷻ кумек гьабеги! МУХIАММАДГIАРИФ КЪУРБАНОВ