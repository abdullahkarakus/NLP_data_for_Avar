ООНалда цебе бугеб инсанасул ихтиярал цIуниялъул рахъалъ советалъ цIакъго квешаб къимат кьуна Къуръан бухIиялда бан ккараб ахIвал-хIалалъе ва гIайибиязе тамихI гьабизе кколинги лъазабуна гьелъ. «СПЧялъ гьединал нахъегIанал къасдалгун цере рахъунезул рахъ кидаго кколаро ва кквезеги гьечIо. Гьеб буго такъсир ва такъсир гьабуразеги, гьелда гIахьаллъаразеги, гьеб гьабизе изну кьуразеги тамихIги гьабизе ккола», - ян хъвалеб буго гьеб советалъ къабул гьабураб документалда.    