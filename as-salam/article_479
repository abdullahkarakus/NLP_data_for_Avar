Агул районалъул Тпиг росулъ букIана некIсиябго мажгит. Гьеб къачIаялъул хIалтIаби унел рукIана лъикIаланго заманалъ ва гьале гьанже гьениб эхетана цIигьабун къачIараб мажгит. Гьеб рагьиялъул тадбиралда гIахьаллъи гьабуна ДРялъул муфти, шайих АхIмад-афандицаги. Мажлисалда кIалъазе рахъараз бицана мажгитазде хьвадиялъул бугеб хиралъиялъул ва баркала загьир гьабуна Тпиг росдал мажгит цIигьабиялъе квербакъанщиназе. Гьединго районалъул жамагIаталъ республикаялъул муфтиясе сайгъат гьабуна гIарцуца къачIараб хвалчен. ЖамагIатчагIаз баркалаги загьир гьабуна муфтиясе ислам цебетIезабиялъул мурадалда гьабулеб бугеб хIалтIухъ.  