Авараглъи кьелалде пикрияб гIибадат гьабизе Авараг  Нур магIарда бугеб ХIираъ нохъоде унаан. («Фикъгьу сирати-ннабавиягь», гь. 92).
 Хандакъ гъазаваталда бусурбабазул вукIана 3000 чи, капурзабазул 10000 чи. («Нурул якъин», гь. 158).
 Хандакъ гъазаваталда, тушбабазул ахIвал-хIал лъазабизе, гьезул рахъалде Аварагас   витIана Яманил вас ХIузайфат. («Нурул якъин», гь. 161).
 «БайгIату Ризваналда» бусурбабазул гIахьаллъана 1400 чи. («ШархIул Мафруз», гь. 34).
 ТIаифалде Авараг   къватIиве вахъана микьабилеб гьижрияб соналъул шаввал моцIалъ. («АрРахIикъул махтум», гь. 431).
 Хайбаралъул хъала ГIалиасхIабас бахъана. («Фикъгьу сирати-ннабавиягь», гь. 359).
 Муътат гъазаваталда «Аллагьасул хвалчен» абун тIокIцIар Валидил Халидие кьуна. («Нурул якъин», гь. 208).
 КагIбаялъул кIулал божилъи гьабун Аварагас   ТIалхIатил ГIусманихъе кьуна. («Ар-РахIикъул махтум», гь. 419).
 Аварагасул   ясал рачана ГIаффанил ГIусманица, АбутIалибил ГIалица ва РабигIил Абул ГIасица. («Нурул якъин», гь. 69). Аварагасде   Къуръан рещтIана 23 соналъ. («ГIулумул Къуръанил Карим», гь. 28).  Аварагасул   руччабазул гIарабияй гурей йикIана Сапият. Гьей бану Исраилаздасан йикIана. («Ар-РахIикъул махтум», гь. 484).
 УхIуд гъазаваталда Аварагасда   ругъун лъуна Абу-Вакъасил вас ГIутбатица, Шигьабил вас ГIабдуллагьица ва Ибну Къуматица. («Нурул якъин», гь. 137).
 Маккаялъул агьлу Аварагас  исламалде ахIана 13 соналъ. («Фазаилул ХIабиб»).
 ХIАБИБ МУХIАММАДОВ