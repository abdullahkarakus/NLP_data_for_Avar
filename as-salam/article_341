Исрапил-хIажи ИзрагIиловас 30-гIан соналъ тIубазабуна Гумбет районалъул МелъелтIа росдал имамасул ишал. Гьанже, сахлъи гьечIолъиялда бан, гьес гьеб иш тана.  Республикаялъул муфтиясул цIаралдасан баркалаги загьир гьабун, гьевгун дандчIвана муфтияталъул вакил. Гьесие Баркалаялъул кагъат кьуна муфтиясул заместитель АхIмад МухIаммадовас.  ЖамагIаталъул гьариги къабул гьабун росдал цIияв имамлъун тасдикъ гьавуна, районалъул имамзабазул советалъул председательлъун вукIарав ГIабдурашид ХIажиев.  Гьединго росдал жамагIаталъ баркала загьир гьабуна Исрапил-хIажие гьанжелъизегIан имамасда тIадал ишал тIуразаруралъухъ ва цIияв имамасе гьаруна хIалтIулъ тавпикъ.  