Дагъистаналда цIунун ругел аварагасул ﷺ цо-цо асарал, дагьал церегIан къоязда рачIана Татарстаналде. Казаналда бугеб «Памятный знак» абураб комплексалда, 20-23 маялъул къояз гьел рихьизе рес букIана гьеб республикаялда гIумру гьабун ругезул. Казаналъул аэропорталде асаразда дандчIвай гьабизе рачIун рукIана власталъул вакилзаби, жамгIиял ва диниял хIаракатчагIи, журналистал. Церелъун рукIана МухIаммад аварагасул ﷺ, гьесул ﷺ асхIабзабазул, КагIба-рукъалъул ва аварагасул ﷺ Равзаялдаса цо-цо тIагIелал. ДРялъул муфтияталъ баркала загьир гьабуна Татарстаналъул Раис Рустаму Миннихановасе асаразда дандчIвай гьабиялъе ва гьел къабул гьариялъе рехсараб республикаялъ лъураб бутIаялъухъ.