ДРялъул муфтияталъул рухIияб лъай кьеялъул Хьаргаби районалда бугеб отделалъул нухмалъулев Шамил ХIажиев ва гIолилазул вакил Багьавудин МухIаммадов дандчIвана тренер Абакар КъурахIмаевас ругьун гьарулел ругел лъималгун. Гьеб тадбир тIобитIана Курми росулъ бугеб чIорбутI речIчIиялъе ругьун гьарулеб тиралда. Гьениб Шамил ХIажиевасги Багьавудин МухIаммадовасги бицана вацлъи-гьудуллъи цIуниялъул бугеб кIваралъул, гьитIиназ кIудиязулги кIудияз гьитIиназулги цIунизе кколел адабазул хIакъалъулъ ва гIолилал ахIана кIудиязул хIурмат гьабиялде, бицана спортсмен кинав чилъун вукIине кколебали.