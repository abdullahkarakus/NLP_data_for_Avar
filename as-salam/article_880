Эркенаб гугариялъул рахъалъ Олимпиялъул чемпион ГIабдулрашид Садулаев рикIкIана 2020 соналда Токиоялда тIобитIараб Олимпиадаялъул бищун лъикIав Россиялъул спортсменлъун.  Дагъистаналдаса цIар рагIарав спортсмен, «гIурусазул танк» абураб тIокIцIаралда гъоркь дунялалдаго машгьурлъарав Садулаевасе, Россиялъул спортсменазул союз гIуцIаралдаса 30 сон тIубаялъул хIурматалда, Москваялда, кьуна ракIалдещвеялъулал сайгъатал.