27 сентябралда, рабигIул аввал моцI тIаде щвеялъул хIурматалда, МахIачхъалаялъул аслияб майданалда тIобитIана тIолго республикаялъулаб мавлид. Гьелда гIахьаллъана батIи-батIиял шагьараздаса ва росабалъа аза-азар дагъистаниял. Тадбиралде рачIаразда гьоркьор рукIана диниял гIалимзаби, хIакимзаби, политикиял ва жамгIиял хIаракатчагIи.  «ДугIаялъул сордоялда» лъикIал насихIатал гьаруна гIалимзабаз, МухIамад авараг ﷺ къодо гьавун битIана салават, ахIана мавлид, бицана аварагасул ﷺ гIумруялъул хIакъалъулъ, бикьана садакъа.  Тадбир гIуцIун букIана ДРялъул бетIерасул квербакъиялдалъун ДРялъул муфтияталъ. 