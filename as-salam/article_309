ДРялъул муфти, шайих АхIмад-афандихъе гьоболлъухъ вачIун вукIана МахIачхъалаялъул мэр Юсуп Умавов. Шагьаралъул бетIерас регионалъул бусурбабазул цевехъанасда баркана 64 сон тIубайги. «Мун ккола, хIурматияв муфти, нижее киназего мугIалимлъунги, насихIатчилъунги, мисал босизе мустахIикъав инсанлъунги. Гьарула дуе лъикIабщинаб ва халатаб гIумру», - ян абуна тахшагьаралъул бетIерас. Шайих АхIмад-афандица баркала кьуна Юсуп Умавовасе ва абуна цадахъ рекъон хIалтIи гьабулеб бугони, хIасил кьей хIакъаб бугин абун.    