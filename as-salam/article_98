Дагъистанияз цIияб соналде гали тIамунин абизе бегьула МахIачхъалаялъул аслияб мажгиталда дугIа гьабиялъул сордо тIобитIиялдалъун. Боголил какдаса хадуб мажгиталда гьаруна вагIзаби, ахIана нашидал ва киназго дугIа гьабуна дунялалдаго рекъел букIагийин абун Аллагьасда гьариялдалъун. Гьеб сордоялъ мажгиталде вачIун вукIана 15 азаргогIанасев чи. Гьез бачана зикру, битIана салават ва киназго цадахъ лъугьун гьабуна тавбу.  