    Гьаниб гъоркьехун рехсолел руго Къуръаналда хурхарал цо-цо суалал ва жавабал.   – Къуръан абураб рагIиялъул магIна щиб кколеб? – ЦIали абураб магIна буго. – Зодоса рачIарал щал тIахьал рехсарал Къуръаналда? – Таврат, Забур, Инжил, Ибрагьим ва Муса аварагзабазухъе рещтIарал тIанчал. – Къуръаналда чан сура бугеб? – 114 сура. – Чан нухалда Къуръаналда МухIаммад аварагасул ﷺ цIар рехсон бугеб? – 4 нухалъ. – Чан аят бугеб? – 6236 аят. – Кинаб сураялъ инсан цIунулев дажалил питнаялдаса?  – «ал-Кагьф» сураялъ. – Бищун гIемер такрарлъулеб рагIи щиб? - Аллагь абураб рагIи. Гьеб такрарлъула 2640 нухалъ. – Къуръаналда чан рагIи бугеб? – 77439 рагIи. – Чан хIарп бугеб? – 323015. – Бищун хирияб аят щиб? – Аятул Курси. – Бищун халатаб сура щиб? – «Бакъара». – Бищун халатаб аят щиб? - «Дайнун» абураб аят, (сура «Бакъара», аят 282). – Бищун къокъаб сура щиб? - «Кавсар». Гьелда жаниб буго лъабго аят. – Ахиралда рещтIараб сура щиб?  - «Бараат». – Ахиралда рещтIараб аят щиб? - «Калалат», гьеб ккола «ан-Нисаа» сураялъул ахирисеб аят.  