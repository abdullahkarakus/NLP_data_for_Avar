  Алтай республикаялъул Онгудай районалъул Каракол росулъ тIобитIана 3D-чIорбутI речIчIиялъул рахъалъ Россиялъул чемпионат. Гьелда гIахьаллъи гьабуна улкаялъул 15 регионалдаса 180 спортсменас. Гьезда гьоркьоб букIана Дагъистаналъул тIаса бищараб командаги. Дагъистаналъул тIаса бищараб командаялда гьоркьоса бергьана МухIаммадкъасум ИмангIалиев, Рамазан ГIумаров ва МухIаммадгIариф Мирзаев. Финалалда гьез ракIчIараб бергьенлъи босана Москва областалъул вакилзабазда тIад. Гьединго дагъистаниязе щвана кIиго гIарцул ва лъабго мазгарул медалалги.  