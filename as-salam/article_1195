Нилъер дин лъабго бутIаялдалъун буго: ислам, иман, ихIсан. ИхIсаналдеги абула нафс бацIцIад гьаби ян. ИхIсан, ай гIамалалъулъ бацIцIадаб ният гьечIони гьеб кIиялъулго, ай исламалъул ва иманалъул рукнабазул мухIканлъи букIунаро. Аллагьас  гьеб къабул гьабичIого букIиналда гIемер щаклъи буго. Кинавниги чи (аварагзаби хутIун) жанисел унтабаз унтарал рукIуна. Масала, хIасад, рияъ, чIухIи, гIужбу, дунял бокьи гIадал унтабаз. Гьел унтаби сах гьарулел тохтурзаби ккола хIакъал устарзаби. Инсан, черхалъул унтаби сах гьаризе загьирал тохтурзабазде хIажалъулев гIадин, жанисел, ай рухIиял унтаби сах гьарулел тохтурзабаздеги хIажалъула.  цониги гIалимчи вахъунев гьечIо яги махщел камиллъулеб гьечIо цоги инсанасул кверчIвай гьечIого. Инсан Аллагьас вижун вуго цогидазе хIажатавлъун. Гьавураб къоялдасаго эбел-инсуде хIажалъулев вуго, цинги - яслиялдасан байбихьула школа, институт, ай кидаго инсан инсанасде хIажалъулев вуго. Исламияб диналда жаниб камиллъиялде вахиналдаса захIматаб жо гьечIо инсанасе. Киса-кивего цогидазде хIажалъулев инсан Аллагьасул нухда камиллъизе ккани, щай гьев цогидасде хIажалъуларев?  цо бакIалде щвезе бокьарав чиясул нух рикIкIад батани, рохь къотIун унебги бугони, инсан къосине бегьулел гIемерал рикьалабиги ругони, гьеб нухда гIалхул жанавараз, борхьаз чIвазе хIинкъиги бугони, гьев чиясе нух къотIун жиндирго мурадалде щвезе ккани, гьеб нухлул хIал лъалев чи чара гьечIого къваригIуна.  Аллагьасде нилъ щвезе ккани, гьелдаса захIматаб нух цоги гьечIелъул, щайгурелъул гьеб нух ккола балугълъараб къоялдаса хабалъе инегIан щибаб лахIзаталда Аллагьас нилъер хIал бихьулеблъун. ШаригIатги ккола, дунялалда вугевщинав чиги хIисабалде восун, Аллагьас бихьизабураб нух. Гьеб нухда руго дунялалъул гIалхул аза-азар жанавар кIочарал жанаварал. Бищун кIудияб тушман - жиндирго нафс, Къуръан-хIадисалъ баянаб тушманилан жинда цIар тараб, лахIзаталъ кьижулареб шайтIан, батIибатIиял гIамал-хасияталъул гIадамал, нилъедаго лъачIого ракI хадуб цIан унеб дунялалъул берцинлъи, 50-100 соналъул халалъи бугеб гIумрудул нух. Гьеб нухда унев чиясе нухмалъулев къваригIунарин абун гIакълу бугев чияс абиларо.
 Къуръаналдаги, хIадисаздаги, имамзабазул каламалда жанибги цIакъ гIемерал хIужаби руго. Масала, Къуръаналда буго (магIна): Гьединго ТIадегIанав Аллагьас абулеб буго (магIна):  Гьадинги буго: Гьединго руго гIемерал хIадисал нилъ лъикIал гIадамазул сухIбат гьабиялде ахIулел. Масала, чи жиндир гьудуласул диналда вукIунин абураб Абудавудицаги Тирмизиясги бицараб хIадис. АбуягIлаца кьучIал гIадамаздалъун бицараб хIадисалдаги буго, цояс гьикъанин: Ункъабго мазгьабалъул гIалимзабазги тIахьазда хъван буго устар кквезе щивасда тIадаб бугин. ТIадеги, Къуръаналъул аяталги, Аварагасул r хIадисалги, имамзабазул рагIабиги, устар кквей тIадаб букIиналъе хIужжалъун ругел, гьел лъазе бокьараз цIале, мисалалъе, «ХIакъаикъун гIани ттасаввуф» абураб тIехь (гьум. 41-75). Гьелде тIадеги, ислам бачIараб къоялдаса нахъе жакъалъизегIан исламияб уммат хIажалъичIищ иманалъул аслаби халкъалда ричIчIизарун, исламалъул ахIкамал ричIчIизарулел гIалимзабазде. Гьединго уммат хIажалъула ихIсаналде халкъ ахIулел вализабаздеги шайихзабаздеги. Гьелда тIадеги, Аллагьас МухIаммад Аварагасде  вахIю босун ЖабрагIил малаик хьвадизавуна, асхIабзаби Аварагасде r хIажалъана, табигIинал асхIабзабазде хIажалъана. Аллагьасда кIолеб букIинчIищ гьоркьоб васитIа гьечIого МухIаммад Аварагасде  вахIю рещтIинабизе, Авараг  гьоркьов гьечIого асхIабзабазда Къуръанги шаргIги бичIчIизабизе. АсхIабзаби гьечIого табигIинал тIоритIизе? Аллагьас жиндир хIикматалдалъун гьабураб васитIа нахъчIвазе бегьилищ?
