  Гумбет районалъул ЧIиркъатIа росулъ тIобитIана, рабигIул аввал моцIалъул хIурматалда, республикаялъулаб мажлис. Мажлисалда можоро рехун бергьаразе кьуна къиматал сайгъатал ва кIигояв вахъана гIумраялде ине рес кьолеб путевкаялъул бетIергьабилъун. Гьезул цояб путевка бергьиналъе можоро рехун букIана «Ас-салам» газеталъул подписчиказда гьоркьоб. Мажлисалда гIахьаллъи гьабуна ва вагIза-насихIаталгун кIалъазе рахъана Дагъистаналъул гIалимзаби, росабазул мажгитазул имамзаби ва диниял хIаракатчагIи. Гьединго мажлисалда гIахьаллъи гьабуна Гумбет районалъул имамзабазул советалъул председатель ГIабдула Ибрагьимхановасги.  