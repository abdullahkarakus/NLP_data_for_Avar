Бухариясги Муслимицаги бицараб кьучIаб хIадисалда буго: «Аллагьасул 99 цIар буго, щив чи вугониги гьел цIарал рикIкIун, гьев Алжаналде лъугьина», - ян. ЦIарал рикIкIиналъул магIна цо-цо гIалимзабаз рекIехъе лъазаруниян абунги гьабулеб буго. Гьал хириял цIаразул магIнабиги лъани, кидаго гьел рикIкIунелги ругони, гьев чиясе Аллагь ﷻ вокьила, Аллагьасе ﷻ гьевги вокьила, ТIадегIанав Аллагьасул ﷻ кIодолъиги лъала. Аллагьас ﷻ тавпикъ кьеги нилъее кидаго гьел рикIкIине. - гьаб ккола Аллагьасул  ﷻ бищунго кIудияб цIар, Аллагь ﷻ тун батIиясда лъураб цIарги гуро. Гьеб ккола 99 цIар жанибе бачараб Аллагьасул ﷻ хирияб заталда хасаб цIар. - гурхIел-рахIмат гьарзаяв, ай кинабго жоялъе Жиндир рахIмат-гурхIел гIатIидав. Гьебги Аллагь ﷻ гуресда лъураб цIар гуро. - нигIмат-цIоб даимав, жиндир рахIмат тIагIунарев. - ханзабазулги хан, къиямасеб къоялъул хан, хIакъикъияб ханлъи Жиндие гурони гьечIев. - вацIцIадав, киналго гIайибаздаса, гIунгутIабаздаса Жив вацIцIадав, гIакълаби нахъгIунтIиялдасаги Жив вацIцIадав. - халкъалда гьоркьоб салам тIибитIизабулев, киналго гIайибаздаса, мукъсанлъиялдаса, паналъиялдаса Жиндир зат бацIцIадав. - гIазабалдаса Жиндир вализаби хвасар гьарулев, лагъзадерие гьабураб къотIи ритIухъ гьабулев. - Жинца халкъ цIунулев, гьелда тIад хъаравуллъи гьабулев, халкъалъул гIамалал, ризкъаби, ажалал рилълъанхъизарулев, халкъ хьихьизе, цIунизе тIаде босарав. - тIадегIанлъи Жиндие хасав, бергьарав, сунцаго квегъуларев, къуватав, Жиндаса щибго жо бергьунарев, Жив сундасаго бергьунев. - Жиндие бокьараб лъугьунев, Жиндир хIукмуялдаса щибго жо борчIуларев, бокьараб жоялъе халкъ квегъулев. ШАМИЛ МУХIАММАДОВ