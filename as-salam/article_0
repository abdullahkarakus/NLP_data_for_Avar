ГIахъуша районалъул ГIахъуша росулъ тIобитIана гIалимзабазул республикаялъулаб мажлис. Гьелда гIахьаллъи гьабуна Дагъистаналъул муфти, шайих АхIмад-афандица ва гьес жиндирго вагIзаялда бицана тасаввуфалъулги гьединал мажлисазул букIунеб баракаталъулги хIакъалъулъ. Муфтиясул кумекчи ГIабдуллагь Хидирбековас бицана рехсараб районалдаса рахъарал гIемерал гIалимзабазул ва гьез исламияб гIелму цебетIезабиялда лъураб бутIаялъул хIакъалъулъ. Мажлисалда гIахьаллъи гьабуна ГIахъуша районалдаса гуребги республикаялъул батIи-батIиял бакIаздасаги рачIарал гIадамаз. Тадбир тIобитIулеб заманалда гIумраялде ине ихтияр кьолеб щуго путевка бергьиналъе рехана можороги. Гьеб тадбир тIобитIиялъе жидеца цо хасаб бутIа лъурал чагIийин абуни ккола ГIахъуша районалдаса ГIиса ГIабдулаев ва ГIали МуртазагIалиев.