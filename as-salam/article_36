ГIашилтIа тIобитIараб гIалимзабазул мажлисалда иргадулаб нухалдаги ракIалде щвезавуна Дагъистаналъул ва Чачаналъул имам Шамил. Мажлисалда гIахьаллъи гьабуна Унсоколо районалъул имамзабазул советалъул председатель МухIаммад ГIабдулахIидовас, динияв цевехъан Будунов МухIаммадрасулица ва исламиял гIелмабазул доктор ГъазимухIаммад Абакаровас. КIалъазе рахъараз бицана имамасул ва муридзабазул бахIарчиял ишазул хIакъалъулъ. Абуна имам вукIанин Аллагьас тIаса вищарав Гьесул вали ва Аварагасул ﷺ заманалдаса хадуб Шамил рикIкIине бегьулин бищун ритIухъав имамлъунилан.