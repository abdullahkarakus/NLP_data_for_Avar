  12 сон байдал, ГIалимирза цIализе лъугьана МахIачхъалаялда бугеб хIафизазул мадрасалде. ЦIалана ункъо соналъ. Цинги цIализе лъугьана Дагъистаналъул исламияб университеталде. Гьанже кIиабилеб сон буго ГIалимирзал Дагъистаналъул гуманитарияб институталда цIалулев вугелдаса. Гьесул бергьенлъабазул бицани, рехсела цо чангояб. Масала, 10 жуз рекIехъе лъаялъул мурадалда Губденалда тIобитIараб республикаялъулаб конкурсалда ккуна тIоцебесеб бакI. Гьебго 10 жуз лъаялъул рахъалъ ТIолгороссиялъулаб конкурсалда ккуна кIиабилеб бакI. ТIолабго Къуръан рекIехъе лъаялъул рахъалъ Дилималда тIобитIараб республикаялъулаб конкурсалда - тIоцебесеб бакI. СагIудиязул ГIарабиялда, тIолабго Къуръан рекIехъе лъаялъул рахъалъ, онлайн-режималда тIобитIараб халкъазда гьоркьосеб конкурсалда - тIоцебесеб бакI. Саратовалда тIобитIараб,  Къуръан рекIехъе лъаялъул рахъал конкурсалда - лъабабилеб бакI. ГIалимирзае гьарула щулияб сахлъи, талихIаб, рохалилаб гIумру ва жеги чIахIи-чIахIиял бергьенлъаби росизе гьунарги тавпикъги.  Бергьенлъиги босун росулъе вачIунев ГIалимирзада лъикIаб дандчIвай гьабуна районалъул жамагIаталъги. Культураялъул кIалгIаялда тIобитIана мавлид, гьаруна лъикIал насихIатал, рукIана ГIалимирзал хIакъалъулъ гьарулел кIаллъаял, школлъималазул церерахъинал, кьуна хIафизасе сайгъатал.        