Хирияв МухIаммад авараг   БетIергьанас халкъалъухъе витIана гьезул тIабигIатал лъикIаб рахъалде гьетIизаризе, цоцада гурхIиялде ахIизе, ракьалда рекъел-маслигIат, цоцада гьоркьоб гьуинлъи ва рокьа-хинлъи цIуниялде халкъ бачине. Бичасул аварагас   гьелъул хIакъалъулъ абуна: «Дун витIун вуго Аллагьас халкъалъул лъикIал тIабигIатал камил гьаризе», - ян. ГIелмиял цIех-рехазул хIасилаздалъун Лос-Анжелесалъул UCLA абураб университеталъул гIелмиял хIалтIухъабаз чIезабуна лъикIаб тIабигIаб букIиналъ инсанасул гIумру халат гьабулеблъи. ЛъикIаб тIабигIат бараб буго инсанасул пикруялда, гьесул хьвадачIвадиялда. ПалхIасил, гIалимзабаз гьабураб хIалтIиги данде босун балагьидал, бихьана лъикIаб тIабигIаталъ инсанасул гIумру халатаблъун ва парахатаблъун лъугьинабулеблъи. ХIАМИД МУХIАММАДОВ