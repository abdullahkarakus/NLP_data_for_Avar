Нилъер къалбуялъе къимат кьолеб куц Кутакалда лъала щивав чиясда, Чилъигун гIакълуйищ, гIузру-заралищ, Зулму-магIишатищ, тавбу-рахIматищ?   Толеблъи дуниял дидаги лъала, Доб нафс къезабизе къуват гьечIеб куц. Къадарав дун вукIин дида бичIчIула, БичIчIуларел рихьун рахIат буго хун.   РахIаталда хьвадун, хьибил гIодобчIван, ЧIалгIаде биччазе замана киса? Кидадай бортила багIаргIечилан ГIабдал гурев чIелищ чIарбида вегун?    