  Чи хвараб бакIалда тIоцебе Хизри тIалаб гьавула, гьес хабалазда гIадлу чIезабун буго. Жаназа чуриялдасан байбихьун, лахIдуялъув хварав лъезегIан кинабниги иш Хизрил нухмалъиялда гъоркь уна. Мажгиталда жаниб рацIцIа-ракъалъи гьабиги Хизрил бербалагьиялда гъоркь букIуна. Гьабулебщинаб жо гьес цIакъ рекъезабула. Гьес цIалула мавлидалги. Гьес гIемер абула: «Туда ходи, сюда ходи, но иногда и в мечеть заходи», - ян абунги. ЖамагIат цIакъ рази буго Хизридаса ва гьарула гьесие щулияб сахлъигун халатаб гIумру.  