Дагъистаналда лъазабун буго СМИяздасан тIибитIизабулеб терроралде данде къеркьеялъул мурадалда республикаялъулаб конкурс. Гьелъул хIаракатчагIи ккола Миллияб политикаялъул ва диниял ишазул министерство ва Дагъистаналъул гуманитарияб институт.  Гьелда гIахьаллъи гьабизе бегьула СМИязул хIалтIухъабаз, жамгIиял хIара-катчагIаз, блогераз ва бокьарав цогидав чияс.  Конкурс тIобитIулеб буго щуго номинациялда рекъон: «Лучшая телевизионная программа», «Лучшая радиопередача», «Лучший видеоролик», «Лучшая публикация в республиканских печатных (электронных) СМИ», «Лучшая публикация в сети Интернет (социальные сети, блоги и т. д.)» абураб. Конкурсалда гIахьаллъизе ихтияр буго исана 1 январалдаса 1 августалде щвезегIан къватIире арал материалазул авторазул. 