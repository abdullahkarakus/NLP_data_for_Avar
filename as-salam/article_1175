21. Аль-Къабизу - Жиндир гIадлуялдалъун бокьарав чиясе рикъзи къварид гьабулев, рухIал росулев.  22. Аль-БаситIу - Жиндир сахаватлъиялдалъун, гурхIелалдалъун бокьарав чиясе рикъзи, нигIмат, лъай гIатIид гьабулев.  23. Аль-ХIафизу - къосарав, шаригIаталдаса вахъаравщинав чи Жинца басра гьавун гIодовегIан гьавулев.  24. Ар-РафигIу - тIагIат гьабурал муъминзаби тIадегIан гьарулев, зобал, накIкIал рорхат чIезарулев. 25. Аль-МугIиззу - бокьарав чи къуват, бергьенлъи, гуч кьун тIадегIан гьавулев.  26. Аль-Музиллу - Жиндие бокьарав чиясдаса къуват, бергьенлъи, гуч кодоса бахъун, гьев басра гьавулев.  27. Ас-СамигIу - кинабго рагIулев, кигIан балъгоябги жинда рагIулареб щибго гьечIев, кигIан гьитIиналги гьаркьазда Жив нахъгIунтIулев.  28. Аль-Басиру - кинабго бихьулев, загьирабги балъгоябги Жинда бихьулареб щибго жо гьечIев, кигIан гьитIинабги жоялда Жив сверун лъугьарав.  29. Аль-ХIакаму - халкъазда гьоркьоб бокьухъе хIукму гьабулев, хIакъабги тIекъабги батIа бахъулев, Жиндир хIукму нахъчIвазе кIолев щивго гьечIев, Жиндир хIукмуялда гIайиб чIвазе лъидаго кIоларев.  30. Аль-ГIадлу - гIадлу битIарав, жив зулму гьабиялдаса вацIцIадав. ГIАЛИ МУХIАММАДОВ