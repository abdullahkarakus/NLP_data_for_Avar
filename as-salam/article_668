Рамазан моцI тIаде щвеялъул хIурматалда КIаратIа росулъ тIобитIана мажлис. Гьениб гIалимзабаз гьаруна вагIзаби, бицана гьеб моцIалъ цIунизе кколел адабазул ва гьаризе лъикIал ишазул хIакъалъулъ. Паризаял каказул бугеб кIваралъул бицун кIалъана росдал имам ХIажияв ХIажиев. Районалъул имам МухIаммад ХIамзатовас киналго ахIана сабур гьабиялде ва цоцазда гьоркьоб гьудуллъи-вацлъи цIунизе ккеялде.