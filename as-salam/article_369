  Дагъистаналъул муфтияталда дандчIвана республикаялъул муфти, шайих АхIмад-афанди ва ЛНРалъул муфти Эльдар Гамбаров. Гьоболас бицана ЛНРалъул бусурбабаз салам битIанин ва лъикIабщинаб гьара-рахьиги гьабулеб бугин абун. Гьединго гьес абуна Дагъистаналда ислам цебетIезабиялъул нухда муфтияталъ гьабулеб бугеб хIалтIул хIалбихьи гIахьал гьабизеги бокьилаанин абун.  Луганскиялдаса Дагъистаналде рачIарал лъималазе ва гьезул умумузе Каспи ралъдал рагIалда хIухьбахъи гьабиялъе санагIалъабиги гьаруна Дагъистаналъул муфтияталъ. Гьелъухъги баркала кьуна ЛНРалъул муфтияс шайих АхIмад-афандие.    