Аллагьасда  аскIоб гъветI хIурматияб ва къимат бугеблъун букIин нилъеда бичIчIизе, Аллагь  хирияб Къуръаналда гъветIалдалъун гьедана. ХIатта ТIадегIанав Аллагьас  хирияб Къуръаналда анцI-анцI бакIазда рехсей гьабун буго гъотIол хIакъалъулъ. Гьелъул рехсей гьабун буго Аллагьас гьедулеб бакIалдаги:   Гьединго, Аллагьас  гъотIол мисал бачун буго хирияб Къуръаналда Жиндирго хIалкIвей гIадамазда бичIчIизабизе. Цоги сураталда Аллагьас  бицунеб буго аварагас муъминзабазул гьабураб къотIиялъул. Гьеб вакъигIат бицунаго Аллагьас  абулеб буго (магIна):  ГъветI чIей хирияб букIиналъул хIакъалъулъ гIезегIан хIадисал руго. ГъветI чIей ккола хирияв аварагасул  ва цере рукIарал лъикIал гIадамазул нух. Салманул Фарисица бицун буго:   Аварагас  жиндирго квералъ гIемерал гъутIби чIана, хIатта гьесул хириял квераз чIарал гъутIбуздаса чIараб сагIаталъго пихъги кьун гIадамаз кваналебги букIана. Жинцаго чIеялда гIей гьабичIого хирияв аварагас  нилъ ахIана ва гьесизаруна гъутIби чIеялде. «Бусурбанчияс гъветI чIани, яги рекьи гьабуни ва цинги гьеб гIадамаз яги хIайваназ кванани, гьесие гьелъухъ садакъа кьурабгIадаб кири букIуна», - ян буго Муслимица бицараб хIадисалда.  Гьебго хIадисалъул цоги риваяталда буго:   Абу Аюбил Ансарияс бицараб хIадисалда буго:  «Жинца гъветI чIарав чиясе Аллагьас кьола гьелдаса бахъараб пихъил къадаралда кири-даража», - ян. Инсан хун хадуб гьев хабалъ вукIаго гьесие кири бачIунел жалазул анкьгоялда гьоркьоб аварагас  рехсолеб буго гъветI чIейги. Анас бин Маликидасан бицун буго, аварагас  абунин:  ГъутIби нилъеца гIемер чIеялде ахIулеб жоялдасан ккола, хирияв МухIаммад аварагасе  къиямасеб къоялъ шафагIат гьабизе изну кьезе бугила дунялалда тIад ругел гъутIби рикIкIун, ай гьезул къадаралда. Гьединлъидал, нилъеца гъветI гIемер чIанагIан шафагIат щолел гIадамалги цIикIкIуна.