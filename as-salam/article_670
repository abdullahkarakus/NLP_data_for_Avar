  Бичасул аварагас ﷺ абуна: – Муъминчиясулгун гурони гьалмагълъиги гьабуге, дур тIагIамги Аллагьасукьа ﷻ хIинкъарас гурони кванаге. – Жиндир дудехун бугеб бербалагьи дур гьесдехун бугебгIадаб гьечIесулгун гьалмагълъиялъул пайда гьечIо. – Цогиясеги гьабиларо зарал, жиндие гьабуралъухъ дандеги гьабиларо жиндие гьабуралдаса цIикIкIараб зарал. – Аллагьасде гIасилъигун махлукъасе мутIигIлъизе бегьуларо. – Тадбир гьабигIанасеб гIакълуги гьечIо, цIунун чIейгIадаб варагIги гьечIо ва тIабигIат берцинлъигIадаб тIадегIанлъиги гьечIо.  – Пакъирлъиялдаса кIудияб язихълъи гьечIо.  – ГIакълуялдаса лъикIаб магIишат гьечIо. – Живго жиндаго берцин вихьиялдаса кIудияб янгъизлъи гьечIо. – Инсанасе рихараб жо тIаде бачIинабуларо квералъ гурони. – Бусурбанчиясе хIалалаб гьечIо цогидав бусурбанчи хIинкъизавизе. – Бихьинал лъикIал ругеллъун тIаса унаро руччабазе мутIигIлъичIебгIан заманалда. – ГIадамазе щукру гьабуларес Аллагьасеги гьабуларо.  – Къадаралдаса рорчIуларо цIунун чIеялъ. – Инсанасда цого картIинисан кIицIул хIанчIуларо. – Аллагьасукьа хIинкъаразул къокъаялдаса инсан лъугьунаро къваригIел гьечIеб гьеб бугелдехун тезегIан. – Нужер цонигияс камилаб иман лъоларо жиндиего бокьулеб жо цогидав вацасеги бокьичIони. – Нужер цонигияс камилаб иман лъоларо диде рещтIараб жоялда нахъвилълъун гурони.  – Нужер цонигияс камилаб иман лъоларо ракIги мацIги цадахъ рекъани гурони.       