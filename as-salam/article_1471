Цо херай гIаданалъ гьесда абуна: «Аллагьасде гьаре дун алжаналде йитIеян» - абун, гьес абуна херал гIадамал алжаналде унарилан. Гьей гIадан гIодизе лъугьана. Хирияс гьелда абуна: «Алжаналде унеб къоялъ мун херго йикIунаро гIолохъанго йикIуна» - ян. Цоги чIужугIадан ячIана гьесухъе мун дир росас ахIулев вугин абизе. Хи-рияс  абуна: «Бералда жаниб хъахIлъи бугев чи гурищ дур рос?». Гьелъ абуна: «ГьечIо дир росасул бералда жаниб хъахIлъи» - абун.  Цоги биценалъулъ буго гьей инеги ун росасул беразде якканилан. Хирияс абураб хъахIлъиялдаса мурад букIана киналниги гIадатиял гIадамазул беразда букIунеб хъахIлъи. Цоги херай чIужугIаданалъ абуна: «Я Аллагьасул Расул  дун вараниялда рекIинае» - ян. Хирияс абуна: «Нижеца мун вараниялъул тIинчIалда рекIинайизе йиго». Гьелъ абуна: «Вараниялъул тIинчIалъ дун кин яччулей» - абун. Хирияс абуна: «Кинабниги варани вараниялъул тIинчI ккола» - ян.