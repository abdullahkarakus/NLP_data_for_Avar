Дагьал церегIан къоязда ХIабши росулъ, мухIаррам моцI кIодо гьабун, тIобитIана мажлис. Гьелда гIахьаллъи гьабуна гIемерав чияс. Росдал имам Багьавудин-хIажияс гьабуна гъваридаб магIнаялъул вагIза ва абуна цIияб сон баракатаб батагийилан. Бачана зикру ва ахIана мавлидал.   Гьединго мажлисалда гIахьаллъи гьабуна районалъул имам Шамил ГIусмановасги. Гьесги гьабуна вагIза-насихIат ва гIолохъабазде хитIаб гьабун абуна: «ГIолохъанчияс абула чIужу ячиндал дин гьабизе бугин мухIкангойилан. Кин гьеб гьабулеб? Жиндирго напс къезабизе кIолареб мехалъ, чIужу ячиндал, лъимер гьабидал лъабго напс кин къезабизе кIвезе бугеб? Гьединлъидал, гIолохъанго рукIаго дин лъазабе», - ян абуна гьес.   Аллагьас ﷻ къабул гьабеги.