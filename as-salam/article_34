ЧIарада районалъул гIолилазул кураторазда гьоркьоб тIобитIана чIорбутI речIчIиялъул рахъалъ турнир. Бергьаразе шапакъатал кьуна ЧIарада районалъул гIолилазул гIуцIиялъул къайимлъиялъулаб советалъул председатель ИсмагIил ИсмагIиловас, районалъул ополченцазул кIудияв Рамазан АхIматIиловас ва спорталъул кIудияв МухIаммад Шапиевас. Гьединаб лъикIаб турнир гIуцIаралъухъ данделъараз баркала загьир гьабуна Мугурухъ росдал гIолилазул куратор Асадулае. ЧIорбутI речIчIунин абуни бергьана ГIалиев ГIабас, Халилулаев Иманшапи ва ГIабдулаев ГIабас.