Гьелдаго цадахъ рукIана спортивиял къецалги: рекериялъул, канат цIаялъул ва хIамул рекеризе риччаялъул рахъалъ. Гьеб байрам тIобитIизе тIаса бищун букIана килдерил ракьалда бугеб «РочIчIоб» мегIер.  Гьеб буго тIабигIаталъго гьединал байрамал тIоритIизе гьабураб бакI. Гьединго имам Шамил Гъуниве иналде цеве гьенив рещтIунги вукIана. ГьабсагIатги гьев жанив вукIараб рукъалъул хутIелал руго. Цебе заманалда, хIатта 1990-2000-абилел соназдаги гьеб мегIер бекьулаан ва лъикIаб бачIинги бакIарулаан.  Гьенибе машинадул нух гьечIолъиялъухъ балагьун, гIурдаде руссине тана гьенир ругел хурзал. Хьул буго гьеб ракь цIидасанги гIадамаз хIалтIизабизе байбихьилин абураб. ГIАБДУЛЛАГЬ МУХIАММАДОВ