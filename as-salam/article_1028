1.	РакIалда хурхараб гIелму щиб кколеб? – Тасаввуф яги нафс бацIцIад гьаби. 2.	Суфьян бин ГIуяйнат щив кколев? – Мужтагьид ва бергьарав мухIаддис. 3.	Имам ДаракъутIни щив кколев? – ХIадис-гIелмуялъул бергьарав мухIаддис. 4.	Щиб тIехь хъвараб гьес хIадисалда хурхун? – «Сунану ДаракъутIни» абураб тIехь. 5.	Ансаразул сайидилан лъида абулеб? – СагIд бин МугIазида. 6.	Исламалда тIоцевесев къази (судияв) щив вукIарав? – ГIумар бин ХатIаб. 7.	ХIадисалъ  гIадамал мекъи ккезарулищ? – ГIалимзабаз абула гIалим гурев чи гьелъ къосинавулин абун. ГIилла - мекъи бичIчIи.  8.	Авараг ﷺ гьавураб соналда цIар щиб букIараб? – Пилалъул сон.   9.	ЧIужугIаданалъе как базе рокъобищ хирияб бугеб яги мажгиталдайищ? – Рокъоб базе хирияб буго. Рукъ гьезие мажгитлъун гьабуна исламалъ. 10.	 ГIумар-асхIабас чан хIадис бицараб? – 537 хIадис. 11.	 Чан соналъ Аюб авараг балагьалде ккун вукIарав? – 18 соналъ.  12.	 ГIакъидаялъул чан имам вугев? – ХIакъикъаталда лъабго вуго. Имам Абул ХIасан АшгIари, имам Матуриди ва Асаритал – гьезул имам ккола имам АхIмад.  13.	 Исламалъул чан рукну бугеб? – Лъабго: иман, ислам, ихIсан. 14.	 Анкьил бищун хирияб  къо щиб? – Рузман къо. 