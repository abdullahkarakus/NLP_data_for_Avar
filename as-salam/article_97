Дербент шагьаралда тIобитIана «Россиялъ ислам къабул гьабуралдаса 1380 сон тIубай» абураб цIаралда гъоркь данделъи. Гьелда гIахьаллъи гьабуна пачалихъияб власталъул органазул хIалтIухъабаз, регионазул муфтияз, жамгIиялгун гIелмиял хIаракатчагIаз. Тадбир гIуцIана ДРялъул Миннацалъул, муфтияталъул ва Дагъистаналъул гуманитарияб институталъул хIаракаталдалъун. КIалъазе рахъараз бицана тарих лъазабизе кколеблъиялъул ва «аралда таманча речIчIани, бачIунелъ гIарада балеблъиялъул» хIакъалъулъ. Данделъи лъугIун хадуб гьалбадерие экскурсия гьабуна некIсияб мажгиталдеги рачун ва гьединго гьел щвана Кырхляр хабалаздеги.  