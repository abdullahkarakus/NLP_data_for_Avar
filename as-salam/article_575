Дагъистаналъул муфти, шайих АхIмад-афандил «Благонравие праведников» абураб тIехь къватIибе биччана лезги мацIалда. ТIоцебе гьеб тIехь къватIибе биччана 2015 соналъ, гIараб мацIалда. Гьелдаса хадусел соназ, таржамаги гьабун, тIехь бахъана гIурус, авар, ингилис, гъиргъиз, узбек, казах, тажик мацIазда. 2021 соналдайин абуни, «Благонравие праведников» къватIибе биччана беццал гIадамаз цIализе рес кьолеб Брайлил шрифталдаги.  