Гьез лъай-хъвай гьабуна классалъулгун ва щивас бицана жиндирго цIар, районгун росу. «Ас-салам» казияталъул бицунаго, киназго абуна жидеда гьеб лъалин. Цояз абуна кIудица цIалулеб бихьанин, цогияз бицана кIодоца ва эбел-инсуца цIалулин абун. ХIатта ратана жидецаго гьеб цIалулелги. Ниж араб дарс букIана магIарул мацIалъул. Гьезул мугIалим Марият Хасаевналъ бицана жидер школа рагьун щугониги сон бугин, гьеб рагьаралдаса магIарул мацIалъул мугIалимлъун хIалтIулейги йигин абун. Лъималазулгун гIемераб накъитги ккана. Рорхана батIи-батIиял суалал. МашаАллагь, лъималазда лъалеб бугоан Дагъистаналда ругел киналго районазул цIаралги. Гьединго лъалел ругоан магIарулазул машгьурал шагIирзабиклассикалги. Абизе бегьула ирга щвечIеб суал хутIун батиларин гьаб данчIваялда борхичIеб. Лъималаз хасго гъираялда жавабал кьуна диналда тIасан кьурал суалазеги. ЦIакъ берцинаб гьуинлъиялда ва рохалида ана дандчIвай. «Ас-саламалъул» редакторас къотIи гьабуна редакциялдаги гьел къабул гьаризе ва казияталъе гьабулеб хIадурлъи бихьизабизе. ГIАБДУЛЛАГЬ МУХIАММАДОВ